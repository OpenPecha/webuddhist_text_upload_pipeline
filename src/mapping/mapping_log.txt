2025-10-13 13:05:24,317 [INFO] Processing commentary text: འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པའི་ཊཱི་ཀ་ཡིད་བཞིན་གྱི་ནོར་བུ་རིན་པོ་ཆེ་ལྟ་བུ་ཕ་རོལ་ཏུ་ཕྱིན་པ་རྒྱ་མཚོའི་སྡེ་ཞེས་བྱ་བ་བཞུགས་སོ།།
2025-10-13 13:05:24,498 [INFO] Time taken to process commentary text: 0.18s
2025-10-13 13:05:24,498 [INFO] Processing commentary text: ཚོགས་གཉིས་ལྷུན་པོའི་དཔལ་ལས་གྲུབ་པ་རྡོ་རྗེའི་སྐུ། །ཚངས་དབྱངས་ལྟ་བུར་ཡན་ལག་དྲུག་ཅུའི་སྒྲ་སྒྲོགས་གསུང༌། །ཟབ་ཅིང་རྒྱ་ཆེ་གཏིང་དཔག་དཀའ་བ་རྒྱལ་བའི་ཐུགས། མངའ་ཞིང་མཆོག་གྱུར་ཐུབ་ཆེན་སེང་གེ་དེ་ཞབས་འདུད། །རྒྱལ་བའི་དགོངས་པ་ཟབ་ཡངས་ནམ་མཁའ་ཡི། །སྡེ་སྣོད་རྒྱ་མཚོའི་ཆུ་གཏེར་ཐམས་ཅད་ལས། །རྨད་བྱུང་ཤེས་རབ་ཕ་རོལ་ཕྱིན་པའི་མཆོག །དོན་རྟོགས་བརྒྱུད་པའི་བླ་མ་རྣམས་ལ་འདུད། །དུས་གསུམ་བདེ་བར་གཤེགས་ཀུན་བགྲོད་པའི་ལམ། །ཐེག་མཆོག་དམ་ཆོས་བརྒྱད་ཁྲི་བཞི་སྟོང་ལས། །རིན་ཆེན་ལྟ་བུའི་ཤེས་རབ་ཕ་རོལ་ཕྱིན། །སྙིང་པོ་འདི་ལ་སྔོན་ཆད་མཁས་འདོད་ཀྱིས། །མ་ཤེས་ཐེག་མཆོག་དོན་འདི་མ་རྙེད་དེ། །དེ་ལྟར་རྙེད་དཀའི་དོན་མཆོག་འདི་ཉིད་ལ། །བདག་འདྲའི་སེམས་དཔའ་རང་བྱུང་རྡོ་རྗེ་ཡིས། །དོན་མཆོག་ཚིག་འདི་མ་ནོར་འབྲི་བར་བྱ། །དེ་ལ་མདོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ། བཤད་ལུགས་གཉིས་ཡོད་པ་ལས། འདི་ནི་རྣལ་འབྱོར་པ་ཀུ་སུ་ལུ་པའི་བཤད་ལུགས་ཀྱིས། ཉམས་སུ་མྱོང་བ་ལ་བརྟེན་ཏེ་དོན་ཡང་དག་པར་སྟོན་པ་ཡིན་ནོ། །དེ་ལ་ཡོན་ཏན་རིན་པོ་ཆེ་སྡུད་པ་ལས། སྔོན་དུ་འགྲོ་བ་སྤྱི་དང་རང་གི་མཚན་ཉིད་མདོར་བསྡུས་པ་གཅིག་བསྟན་ཏེ་དེ་ལ། དང་པོ་ཡང་དག་པར་རྫོགས་པའི་སངས་རྒྱས་ཀྱིས་བྱང་ཆུབ་ཏུ་ཐུགས་བསྐྱེད་ནས། བར་དུ་བསྐལ་པ་གྲངས་མེད་པ་གསུམ་དུ་ཚོགས་བསགས་ཤིང༌། མཐར་མངོན་པར་རྫོགས་པར་སངས་རྒྱས་ཏེ། འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་བསམ་གྱིས་མི་ཁྱབ་ཅིང༌། ལྷུན་གྱིས་གྲུབ་པ་རྒྱུན་མི་འཆད་པར་མཛད་པའོ། །སྟོན་པའི་དམ་ཆོས་དེའི་ཞལ་ནས་གསུངས་པའི་ཆོས་ཐམས་ཅད་བསྡུ་ན་དུར་འདུ་ཞེ་ན། ལུང་གི་ཆོས་དང༌། རྟོགས་པའི་ཆོས་གཉིས་སུ་འདུས་ཏེ། དེ་ལྟར་ཡང་མངོན་པ་མཛོད་ལས།སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་ཅན། །ཞེས་བཤད་དོ། །ལུང་གི་ཆོས་ལ་ཡང་གཉིས་ཏེ། བཀའ་དང་བསྟན་བཅོས་གཉིས་སུ་འདུས། དེ་ལྟར་ཡང་དགོངས་པ་ངེས་པར་འགྲེལ་པ་ལས། ཆོས་རྣམས་ཐམས་ཅད་བཀའ་དང་བསྟན་བཅོས་གཉིས་སུ་འདུས། །ལེགས་པར་གསུངས་དང་དེའི་དགོངས་འགྲེལ་དང༌། །ཞེས་གསུངས་སོ། དེ་ཡང་འདིར་བཀའི་དབང་དུ་བྱས་ན། དོན་རྣམ་པ་གསུམ་གྱིས་ཤེས་པར་བྱ་སྟེ། བཀའ་ཡི་མཚོན་བྱ་དང༌། བཀའ་ཡི་མཚན་ཉིད་དང༌། བཀའ་ཡི་མཚན་གཞིའི་རབ་ཏུ་དབྱེ་བའོ། །དང་པོ་ལ་གསུམ་ལས། ཉོན་ཅིག་ཅེས་པ་ལ་སོགས་པའི་བཀའ་བསྩལ་ཏོ། །ཞེས་པས་བཀའ་ཡང་འདོད། ཡང་ན་གཉིས་པ་ནི་ངག་གང་ཞིག་དངོས་སུ་སངས་རྒྱས་ཉིད་ཀྱིས་བདག་གི་རྐྱེན་ལས་ཆོས་ཀྱི་སྡེ་སྣོད་བསམ་གྱིས་མི་ཁྱབ་པ་གསུངས་ཞེས་པ་ལའང་འཇུག་པའོ། །དང་པོ་དུས་ཀྱི་སྒོ་ནས་དབྱེ་བ་ལ་རྣམ་པ་གསུམ་སྟེ།དང་པོར་ཆོས་ཀྱི་འཁོར་ལོ་བསྐོར་བའི་དུས་དང༌། བར་པ་དང༌། ཐ་མས་བསྐོར་བའི་ཚུལ་དང་རྣམ་པ་གསུམ་མོ། །དེ་ལ་ཡང་ཆོས་ཀྱི་འཁོར་ལོ་བསྐོར་བའི་ཚུལ་བསམ་གྱིས་མི་ཁྱབ་པ་ཡོད་ཀྱང༌། བཀའ་དང་པོ་ནི་བདེན་པ་བཞིའི་ཆོས་ཀྱི་འཁོར་ལོ་བསྐོར་བ་ཞེས་ཏེ། དམ་པའི་ཆོས་འདུལ་བའི་སྡེ་སྣོད་རྣམས་སོ། །བཀའ་བར་པ་ནི་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་བ་སྟེ། སྡེ་སྣོད་ལས། དམ་པའི་ཆོས་མདོ་སྡེའི་སྡེ་སྣོད་དེ། བཀའ་ཐ་མ་དོན་དམ་རྣམ་པར་ངེས་པའི་འཁོར་ལོ་བསྐོར་བ་སྟེ་དམ་པའི་ཆོས་མངོན་པའི་སྡེ་སྣོད་དོ། །དེ་ལ་ཡང་བཀའ་ཡིན་པས། ཞལ་ནས་གསུངས་པའི་བཀའ། བྱིན་གྱིས་བརླབས་པའི་བཀའ། རྗེས་སུ་གནང་བའི་བཀའ་སྟེ་གསུམ་མོ། །དེ་ལ་དང་པོ་ནི་བཅོམ་ལྡན་འདས་ཐུབ་པའི་དབང་པོ་དེ་ཉིད་ཀྱི་ཞལ་ནས་གསུངས་པ་དེ་ལ་བཀའ་ཞེས་བྱའོ། །གཉིས་པ་ནི། བཅོམ་ལྡན་འདས་ཉིད་ཀྱི་བྱིན་གྱིས་བརླབས་ཀྱིས་ཤིང་བུའམ་རྡེའུ་ལ་སོགས་པ་ལ་སྒྲ་གྲགས་ཀྱང་བཀའ་ཞེས་བྱའོ། །གསུམ་པ་ནི། དེ་བཞིན་གཤེགས་པ་ཉིད་ཀྱི་འཁོར་ཉན་ཐོས་ཆེན་པོ་མཆོག་བརྒྱད་ལ་སོགས་པ་དང༌། གཞན་ཡང་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ལ་སོགས་པ་ཤོད་ཅིག་ཅེས་གནང་བ་བྱིན་ཏེ། དེ་དག་གི་གསུངས་པ་དེ་ཡང་བཀར་འགྲོ་བའོ། །བཀའ་ལ་ཡང༌། བརྗོད་བྱའི་སྒོ་ནས་དབྱེ་བ་ལ་གཉིས་ཏེ། དྲང་བའི་དོན་གྱི་བཀའ་དང༌། ངེས་པའི་དོན་གྱི་བཀའོ། །དང་པོ་ལ་ནི་འདུལ་བ་ལ་སོགས་པ་ནི་དྲང་དོན་གྱི་བཀའ་ཞེས་བྱའོ། །འབུམ་ལ་སོགས་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་རྣམས་ལ་ནི་ངེས་པ་དོན་གྱི་བཀའ་ཞེས་བྱ་བའོ། །རྗོད་བྱེད་ཀྱི་སྒོ་ནས་དབྱེ་ན་མདོ་སྡེ་ལ་སོགས་ཏེ་གསུང་རབ་ཡན་ལག་བཅུ་གཉིས་རྣམས་སོ། །མཆོག་དམན་གྱི་སྒོ་ནས་དབྱེ་བ་ནི་གཉིས་ཏེ། མཆོག་ཐེག་པ་ཆེན་པོའི་བཀའ་དང༌། དམན་པ་ཐེག་པ་ཆུང་ངུའི་བཀའོ། །གཉེན་པོའི་སྒོ་ནས་དབྱེ་ན་སྡེ་སྣོད་གསུམ་གསུངས་ཏེ། འདོད་ཆགས་ཀྱི་གཉེན་པོར་འདུལ་བའི་སྡེ་སྣོད། ཞེ་སྡང་གི་གཉེན་པོར་མདོ་སྡེའི་སྡེ་སྣོད། གཏི་མུག་གི་གཉེན་པོར་མངོན་པའི་སྡེ་སྣོད། དེ་ལས་བྱུང་བའི་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོར་གསུངས་པ་རྣམས་སོ། །རྒྱུ་འབྲས་ཀྱི་སྒོ་ནས་དབྱེ་ན་གཉིས་ཏེ། རྒྱུ་ལམ་དུ་བྱ་བ་མདོ་སྡེའི་བཀའ་དང༌། འབྲས་བུ་ལམ་དུ་བྱེད་པ་རྒྱུད་སྡེའི་བཀའོ། །རྒྱུ་ལམ་དུ་བྱེད་པ་ནི་ཕ་རོལ་ཏུ་ཕྱིན་པ་ལྔ་དག་ལ་བསྟེན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ཚོལ་བའི་འདོད་ལུགས་ཡོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལས། སྦྱིན་དང་ཚུལ་ཁྲིམས་བཟོད་དང་དེ་བཞིན་བརྩོན་འགྲུས་དང༌། །བསམ་གཏན་ཤེས་རབ་བྱང་ཆུབ་ཡོངས་སུ་བསྔོ་བར་གྱིས། །ཞེས་གསུངས་སོ། །འབྲས་བུ་ལམ་དུ་བྱེད་པའི་འདོད་ལུགས་ནི། ཤེས་རབ་ཉིད་ལ་བརྟེན་ནས་ཕ་རོལ་ཏུ་ཕྱིན་པ་ལྔ་དག་གྲུབ་པར་འདོད་དོ། །དེ་རྣམས་ཀྱིས་སྤྱིའི་མཚན་ཉིད་རྣམ་པར་བཞག་པ་ཙམ་བསྟན་ནས། རང་གི་དབྱེ་བ་ནི་གང་ཞེ་ན། འདི་བཀའ་རྣམ་པ་གསུམ་ལས། ཞལ་ནས་གསུངས་པའི་བཀའ་སྟེ། དབུགས་ཐོག་གཅིག་ལས་གསུངས་སོ། །བརྗོད་བྱའི་དབང་དུ་བྱས་ན་ངེས་པའི་དོན་ནོ། །རྗོད་བྱེད་ཀྱི་དབང་དུ་བྱས་ན་ཚིགས་སུ་བཅད་པའི་སྡེའོ། །མཆོག་དང་དམན་པ་གཉིས་ཀྱི་ནང་ནས་མཆོག་གོ །གཉེན་པོ་གསུམ་ལས་མདོ་སྡེའོ། །རྒྱུ་འབྲས་གཉིས་ལ། རྒྱུའི་དུས་རྣམ་པ་གསུམ་ལས། བཀའ་བར་པ་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་བ་སྟེ། རང་གི་མཚན་ཉིད་མདོར་བསྡུས་པའོ། །དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པར་བྱེད་པ་ལས།
2025-10-13 13:05:48,518 [INFO] Time taken to process commentary text: 24.02s
2025-10-13 13:05:48,518 [INFO] Processing commentary text: རྒྱ་གར་སྐད་དུ། ཨརྱ་པྲཛྙཱ་པཱའ་ར་མི་ཏཱ་སཉྩ་ཡ་གཱའ་ཐཱ། བོད་སྐད་དུ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ། འཕགས་པ་འཇམ་དཔལ་ལ་ཕྱག་འཚལ་ལོ། །ཞེས་གསུངས་ཏེ། དང་པོ་ནི་རྒྱ་གར་སྐད་དུ་ཞེས་པ་ནས། ཕྱག་འཚལ་ལོ་ཞེས་པའི་བར་གྱིས་ནི། ཀླད་ཀྱི་དོན་མཚན་ཕུན་སུམ་ཚོགས་ཏེ། རྒྱ་གར་སྐད་ལ་དབྱེ་ན། སྐད་རིགས་བཞི་སྟེ། བཞིའི་ནང་ནས་ཁྱད་པར་དུ་འཕགས་པ་སཾ་སྐྲྀ་ཏ་ལྷའི་སྐད་ཡིན་ཏེ། དེ་ལ་ཡང་འདིའི་དབང་དུ་བྱས་ན། རྒྱ་ཞེས་བྱ་བ་ནི་ཉོན་མོངས་པ་དུག་རྣམ་པ་ལྔའི་རྒྱའོ། །གར་ཞེས་བྱ་བ་ནི། དེ་དག་ལས་གར་བའི་ཕྱིར་ན། གར་ཞེས་བྱ་བ་ཡིན་ལ། སྐད་དུ་ནི་གཞན་དག་སྐད་རིགས་ཐམས་ཅད་ལས་ཁྱད་པར་དུ་འཕགས་པས་སཾ་སྐྲྀ་ཏ་ལྷའི་སྐད་ཡིན་པས་ན་སྐད་དུ་ཞེས་བྱའོ། །དེ་ལ་ཡང་སཾ་སྐྲྀ་ཏ་ལྷའི་སྐད་གང་ཡིན་ཞེ་ན། ཨརྱ་པྲཛྙཱ་པ་ར་མི་ཏཱ་སཉྩ་ཡ་གཱའ་ཐཱ། ཞེས་པ་སྟེ། དེ་ཡང་འདི་སྨོས་པ་ལ་དགོས་ཆེད་ཅི་ཡོད་ཞེ་ན། རྒྱ་གར་སྐད་ཀླད་དུ་སྨོས་པའི་དགོས་ཆེད་དང༌། རྒྱ་གར་སྐད་ཁུངས་བཙུན་པའི་དགོས་ཆེད་དང༌། སཾ་སྐྲྀ་ཏ་ལྷའི་སྐད་ལ་བག་ཆགས་འཇོག་པའི་དགོས་ཆེད་དོ། །དེ་ལ་བོད་སྐད་ཞེས་པ་ནི། སཾ་སྐྲྀ་ཏ་ལྷའི་སྐད་དེ་ཉིད་ལས་བསྒྱུར་ཏེ་བཤད་པར་བྱེད་དོ། །ཇི་ལྟར་དུ་བསྒྱུར་ཞེ་ན། མཚན་གྱི་དོན་ནས་བཟུང་སྟེ། ཡོངས་སུ་རྫོགས་པའི་བར་གྱིས་སོ། །མཚན་ཉིད་བསྒྱུར་ན་ཨརྱ་ཞེས་པ་ནི་འཕགས་པ། པྲ་ཛྙ་ཞེས་པ་ཤེས་རབ། པཱ་ར་མི་ཏ་ཞེས་པ་ནི་ཕ་རོལ་ཏུ་ཕྱིན་པ་སཉྩ་ཞེས་པ་ནི་སྡུད་པ། ཡ་གཱ་ཐཱ་ཞེས་པ་ནི་ཚིགས་སུ་བཅད་པའོ། །དེ་རྣམས་བསྡུས་ན་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ་ཞེས་བྱའོ། །དེ་ལ་ཡང་མཚན་འདོགས་པའི་ཚུལ་གྱིས་དབྱེ་བ་དང༌། བྱེ་བྲག་ཏུ་བཏགས་པ་ངོས་བཟུང་བའོ། །སྤྱིར་མཚན་འདོགས་པའི་རྒྱུ་མཚན་ནི། དཔེ་ལ་མཚན་དུ་བཏགས་པ་ས་ལུ་ལྗང་པའི་མདོ་ལྟ་བུ། ཤླཽ་ཀ་ལ་མཚན་དུ་བཏགས་པ་འབུམ་དང་ཉི་ཁྲི་ལྟ་བུ། ལེའུ་ལ་མཚན་དུ་བཏགས་པ་ཡང་ལེའུ་བརྒྱད་པ་ལྟ་བུ། བམ་པོ་ལ་བཏགས་པ་བམ་པོའམ་ལམ་ལྟ་བུ། གནས་ལ་བཏགས་པ་ལང་ཀར་གཤེགས་པ་ལྟ་བུ། རྩོམ་པ་པོ་ལ་མཚན་དུ་བཏགས་པ་ཚད་མ་ཆོས་མཆོག་ལྟ་བུ། ཞུ་བ་པོ་ལ་མཚན་དུ་བཏགས་པ་བགྲེས་མོས་ཞུས་པའམ། རབ་ཀྱི་རྩལ་གྱི་རྣམ་པར་གནོན་པ་ཞུས་པ་ལྟ་བུའོ། །དེ་ལས་འདི་ནི་དོན་ལ་མཚན་དུ་བཏགས་པའོ། །ད་ནི་འདི་ཉིད་ཀྱི་མཚན་གྱི་དོན་བཤད་དེ། འཕགས་པ་ཞེས་བྱ་བ་ནི་དུག་རྣམ་པ་ལྔ་ལ་སོགས་པའི་སྐྱོན་རྣམས་སྤངས་ཏེ། ཡོན་ཏན་ཕུན་སུམ་ཚོགས་པ་དང་ལྡན་པས་ན་འཕགས་པའོ། །ཤེས་རབ་ཞེས་བྱ་བ་ནི་གཞན་དག་ལས་ཁྱད་པར་འཕགས་ཏེ། ཀུན་རྫོབ་སྒྱུ་མ་ལྟ་བུ་དང༌། དོན་དམ་ལྟ་བུར་ཤེས་པ་ནི་ཤེས་རབ་བོ། །ཕ་རོལ་ཏུ་ཕྱིན་པ་ནི་འདུ་ཤེས་ཚུ་རོལ་འཁོར་བའི་མཐའ་དང་བྲལ་ནས་ཕ་རོལ་ཏུ་ཕྱིན་པའོ། །སྡུད་པ་ནི་ཡོན་ཏན་རིན་པོ་ཆེ་མཐའ་དག་བསྡུད་པ་སྟེ། རྡོ་ཁབ་ལེན་ལྟ་བུའོ། །ཚིགས་སུ་བཅད་པ་ནི་ལྷུག་པ་མ་ཡིན་པ་དབང་པོ་རྡོ་རྗེའི་ཚིགས་སུ་བཅད་པ་སྟེ། ཚེག་བར་བཅུ་གཅིག་པའོ། །འདི་ལ་ཡང་གཞན་དག་གིས་མཚན་གྱི་དོན་ལ་ངེས་པ་མེད། ཞེས་ཟེར་ན་ངེས་པ་ཡོད་དེ། འདི་ཉིད་ལས།མིང་ནི་ཡོན་ཏན་རིན་ཆེན་སྡུད་པ་བྱང་ཆུབ་ལམ། །ལམ་འདི་སེམས་ཅན་ཀུན་གྱིས་ཐོབ་པར་བྱ་ཕྱིར་བཤད། །ཅེས་གསུངས་ཏེ། འོ་ན་དེ་ལྟར་དུ་རྒྱ་གར་གྱི་སྐད་དང༌། བོད་སྐད་མཚན་དོན་ལ་སོགས་པ་རྣམས་སྨོས་ན་དགོས་ཆེད་ཅི་ཡོད་ཅེ་ན། ལོ་ཙཱ་བའི་དྲིན་དྲན་པའི་དགོས་ཆེད་དང༌། སྒྲ་གདངས་ཀློག་ཤེས་པའི་དགོས་ཆེད་དང༌། རྒྱ་གར་སྐད་ཀླད་དུ་སྨོས་པ་དེ་ལྟ་བུ་མང་པོ་བསགས་པར་གྱུར་ན་ལོ་ཙཱ་ཤེས་པའི་དགོས་ཆེད་ཀྱང་ཡོད་དོ། །དེ་ཡན་ཆད་ནི་མཚན་གྱི་དོན་བསྡུས་པའོ། །འདི་ལས་འགའ་ཞིག་གིས་ལོ་ཙཱ་བ་རྣམས་ཀྱི་ལྷད་ཡིན་ཞེས་སྨོས་ན་ཡང༌། གོང་མ་འགའ་ཞིག་གིས་སྨོས་པའི་རྗེས་སུ་བརྗོད་པ་ཡིན་ནོ། །འཕགས་པ་འཇམ་དཔལ་གཞོན་ནུར་གྱུར་པ་གྱུར་པ་ལ་ཕྱག་འཚལ་ལོ། །ཞེས་བྱ་བ་ནི། བརྗོད་བྱ་དང་མཐུན་པའི་ལོ་པཎ་རྣམས་ཀྱི་ཡི་དམ་ཡིན་པའི་ཕྱིར་ཕྱག་འཚལ་བ་ཡིན་ནོ། །
2025-10-13 13:05:48,819 [INFO] Time taken to process commentary text: 0.31s
2025-10-13 13:05:48,819 [INFO] Processing commentary text: ཞེས་གསུངས་ཏེ། དེ་ནས་ཞེས་པ་ནས། བཀའ་སྩལ་ཏོ་ཞེས་པའི་བར་གྱིས། དེ་ནས་ཞེས་པ་ནི་འབུམ་དང་བརྒྱད་སྟོང་པ་ལ་སོགས་པ་གསུངས་པའི་རྗེས་ནས་སོ། །བཅོམ་པ་ནི་བདུད་རྣམ་པ་བཞི་དང༌། ཉོན་མོངས་པ་མཐའ་དག་གོ །དེ་ཡང་ལྷའི་བུའི་བདུད་དང༌། ཉོན་མོངས་པའི་བདུད། འཆི་བདག་གི་བདུད། ཕུང་པོའི་བདུད་ལ་སོགས་པ་བཅོམ་ཞིང༌། ལྡན་པ་ནི་དབང་ཕྱུག་ལ་སོགས་པ་དྲུག་དང་ལྡན་པ་ཡིན་ནོ། །དེ་ཡང༌།དཔལ་དང་གྲགས་དང་ཡེ་ཤེས་དང༌། །དབང་ཕྱུག་དང་ནི་གཟུགས་བཟང་དང༌། །བརྩོན་འགྲུས་ཕུན་སུམ་ཚོགས་ལྡན་པ། །དྲུག་པོ་དེ་ལ་ལྡན་ཞེས་བརྗོད། །ཞེས་པས་བཅོམ་ལྡན་འདས་ཀྱིས་དབང་ཕྱུག་ལ་སོགས་པ་ནི་དེ་བཞིན་རྣམ་པར་དག་པ་རྟོག་པའི་བག་ཆགས་མ་ལུས་པས་དབེན་པའི་བདག་ཉིད་ཅན་ཡིན་ཏེ། རང་གཞན་གྱི་དོན་བདེ་བླག་ཏུ་རྩོལ་བའི་ཕྱིར། ཡེ་ཤེས་རྣམ་པ་ལྔ་དང་ལྡན་ཞེས་ཀྱང་བརྗོད་དོ། །གྲགས་པ་དང་དཔལ་ཕུན་སུམ་ཚོགས་པ་གང་ཡིན་པ་ནི། མཉམ་པ་ཉིད་ཀྱི་ཡེ་ཤེས་སོ། །དེ་ཡང་འགྲོ་བ་མཐའ་དག་གི་དཔལ་དུ་གྱུར་པ་དང་ལྡན་པའི་ཕྱིར་རོ། །དབང་ཕྱུག་དང༌། གཟུགས་བཟང་ཕུན་སུམ་ཚོགས་པ་དག་ནི་དེ་ལས་གཞན་པའི་ཡེ་ཤེས་འབྱུང་གནས་ཉིད་ཡིན་པའི་ཕྱིར། མེ་ལོང་ལྟ་བུར་སྦྱར་ལ། གང་ཡེ་ཤེས་ནི་སོ་སོར་རྟོགས་པ་ཡིན་པ་དང༌། བརྩོན་འགྲུས་ནི་ཕ་རོལ་ཏུ་ཕྱིན་པ་ཉིད་ཀྱིས་བྱ་བ་གྲུབ་པའི་ཡེ་ཤེས་སུ་འགྱུར་རོ། །དེ་ཉིད་ཀྱི་ཕྱིར་དང༌། ལྡན་པ་དང༌། གཞན་དག་ཀྱང་ལྡན་པ་ཡིན་ལ། འདས་པ་ནི་ཚུ་རོལ་ཏུ་འཁོར་བའམ། དེས་མཚོན་པའི་ཉོན་མོངས་པ་བརྒྱད་ཁྲི་བཞི་སྟོང་ཀུན་ལས་འདས་པའོ། །དེ་ལྟ་བུ་ཉིད་ཀྱིས། ཡུལ་ཇི་ལྟ་བུ་ལ་བསྟེན་ཅེ་ན། ལྷ་དང་མི་དང་ལྷ་མ་ཡིན་དང༌། དགེ་བསྙེན་ཕ་མ་དང༌། དགེ་སློང་ཕ་མ་ལ་སོགས་ཏེ་འཁོར་བཞི་པོ་དེ་དག་ཤིན་ཏུ་དགའ་བར་བྱ་བའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་ཏེ། ཕ་རོལ་ཏུ་ཕྱིན་པ་དྲུག་པོ་འདི་དག་སྟོན་པའི་དུས་དེའི་ཚེ། དབང་པོ་རྡོ་རྗེའི་ཚིགས་སུ་བཅད་པ་སུམ་བརྒྱ་པོ་འདི་དག་བཀའ་བསྩལ་ཅིང་བསྟན་ཏོ། །གཉིས་པ་མདོའི་རང་བཞིན་ཕུན་སུམ་ཚོགས་པ་ལ་ལྔ། ཆོས་ལ་འཁོར་གྱི་གཙོ་བོ་ཉན་པར་བསྐུལ་བ་དང༌། དཔེ་དང་དོན་གྱི་སྒོ་ནས་ཆོས་སྟོན་པ་ལ་སྟོན་པས་སངས་རྒྱས་ཉིད་དུ་བསྒྲུབ་པ་དང༌། ཕ་རོལ་ཏུ་ཕྱིན་པ་དྲུག་ལ་ཇི་ལྟར་བསླབ་པ་དང༌། དཔེ་བསྟན་པ་ཆོས་ཀྱི་རང་བཞིན་དང༌། སྟོན་པས་བསྟན་པའི་དོན་བསྡུ་བའོ། །
2025-10-13 13:05:49,231 [INFO] Time taken to process commentary text: 0.41s
2025-10-13 13:05:49,231 [INFO] Processing commentary text: ཞེས་གསུངས་ཏེ། དགའ་དང་ཞེས་པ་ནས། དེ་ནི་མཉན་པར་གྱིས་ཞེས་པའི་བར་རོ། །དང་པོར་ནི། བཅོམ་ལྡན་འདས་ཉིད་ཀྱིས་འཁོར་བཞི་པོ་དག་ལ་འདི་ལྟ་བུར་ཆོས་ལ་ཉན་པའི་སེམས་ཀྱིས་ཆོས་དང་སྟོན་པ་ལ་དགའ་བ་དང་གུས་པ་ཆེན་པོ་དང༌། ཕ་རོལ་ཏུ་ཕྱིན་པ་འདི་ཉིད་ལ་དད་པའི་མཆོག་ཉེ་བར་བཞག་སྟེ། འགལ་རྐྱེན་དང་གཡེང་བ་སྤངས་ཏེ། དེ་བཞིན་དུ་གཉིད་དང་རྨུགས་པ་དང༌། རྒོད་པ་དང་འགྱོད་པ་དང་གནོད་སེམས་ཏེ། བདུན་བསལ་ཞིང་དེ་ལས་ཀྱང༌། སྒྲིབ་པ་བསལ་ནས་ཉོན་མོངས་པ་འདོད་ཆགས་དང༌། ཁོང་ཁྲོ་དང༌། ང་རྒྱལ་དང༌། མ་རིག་པ་དང༌། ལྟ་བ་དང༌། ཐེ་ཚོམ་སྟེ་དྲུག་པོ་དེ་དག་གི་དྲི་མ་ལས་འདས་ནས་འགྲོ་བ་སེམས་ཅན་གྱི་དོན་བྱེད་པ་ལ་མངོན་པར་ཞུགས་པ་རྣམས་ཞེས་བོས་ནས། ངེས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་འདི་ཉིད། གང་ལ་བྱང་ཆུབ་སེམས་དཔའ་རྣམས་ཀྱི་སྤྱོད་པ་གང་ཡིན་པ་དེ་ཡང་ཕ་རོལ་ཏུ་ཕྱིན་པ་འདི་ཡིན་པས་ཉན་པར་གྱིས་ཤིག་ཅེས་འཁོར་བཞི་པོ་དེ་དག་ལ་བསྐུལ་བའོ། །
2025-10-13 13:05:49,303 [INFO] Time taken to process commentary text: 0.07s
2025-10-13 13:05:49,303 [INFO] Processing commentary text: ཞེས་གསུངས་ཏེ། དཔེ་ནི། འཛམ་བུའི་གླིང་ཞེས་པ་ལ་སོགས་སྨོས་པ་ཡིན་ཏེ། འཛམ་བུའི་གླིང་འདི་ཆུ་བོ་གངྒཱ་དང༌། དཔག་ཤུ་དང༌། སིན་དྷུ་དང༌། སི་ཏ་དང་ཆུ་བཞི་གཡོག་ལྔ་བརྒྱ་དང་བཅས་ཏེ་འགྲོ་བ་དང༌། གཞན་ཡང་དེ་ལ་སོགས་པའི་ཆུ་ཀླུང་ཇི་སྙེད་པ་བསམ་གྱིས་མི་ཁྱབ་པ་འབབ་ཅིང་དེའི་དབང་གིས་མེ་ཏོག་འབྲས་བུ་དང་སྨན་དང༌། ནགས་ཚལ་ལ་སོགས་པ་ཇི་སྙེད་ཅིག་བསྐྱེད་པར་བྱེད་པ་དེ་དག་ཐམས་ཅད་མཚོ་མ་དྲོས་པ་ན་གནས་པའི་ཀླུའི་རྒྱལ་པོ་དེ་ལ་བསྟེན་ནས་གནས་ཏེ། དེས་ན་དེའི་ཕྱིར་ན་ཀླུའི་བདག་པོ་དེའི་མཐུ་དང་དཔལ་དང་བསོད་ནམས་ལས་བྱུང་བའོ། །དཔེ་དེ་བཞིན་དུ་བཅོམ་ལྡན་འདས་དེ་བཞིན་གཤེགས་པ་ཉིད་ཀྱིས་རབ་འབྱོར་ལ་སོགས་པའི་ཉན་ཐོས་ཇི་སྙེད་ཡོད་པ་དེ་དག་ཆོས་ཇི་སྙེད་བསྟན་པ་དང་རྒྱས་པར་འཆད་པ་དང་འཐད་པའི་རིགས་པས་སེམས་ཅན་གཞན་དག་ལ་སྙན་པའི་ཚིག་དང་ལྡན་པར་བརྗོད་པ་དང༌། དེ་བཞིན་དུ་འཁོར་བ་ལ་མཆོག་ཏུ་ཁྱད་པར་དུ་འཕགས་ཤིང་མྱ་ངན་ལས་འདས་པ་མངོན་སུམ་དུ་བྱེད་པའི་བདེ་བ་ཐོབ་པ་དང༌། དེའི་འབྲས་བུ་ཐོབ་པ་དང༌། རྒྱུན་དུ་ཞུགས་པ་ཐོབ་པ་དང༌། ལན་ཅིག་ཕྱིར་འོང་བ་དང༌། ཕྱིར་མི་འོང་པ་དང༌། དགྲ་བཅོམ་པའི་འབྲས་བུ་ཐོབ་པ་དེ་དག་ཀུན་ཀྱང༌། དེ་བཞིན་གཤེགས་པ་སྐྱེས་བུ་དེའི་མཐུ་ལས་བྱུང་བ་ཡིན་ནོ། །དེ་ཅིའི་ཕྱིར་ཞེ་ན། རྒྱལ་བས་བདག་མེད་པའི་ཆོས་ཀྱི་འཁོར་ལོ་བསྐོར་བའི་ཚུལ་གང་བསྟན་པ་དེ་ལ། མིའི་མཆོག་སངས་རྒྱས་ཀྱི་སློབ་མར་གྱུར་པ་ཉན་ཐོས་ཆེན་པོ་མཆོག་བརྒྱད་ལ་སོགས་པ་རྣམས་ཀྱིས་མངོན་སུམ་པར་བསླབས་ཤིང་ལམ་དང་འབྲས་བུ་མངོན་སུམ་དུ་བྱས་ནས་རང་གིས་བསླབས་པ་དེ་བཞིན་དུ། གཞན་དག་ལ་ཡང་རྒྱ་ཆེར་ཡང་དག་པར་སྟོན་པར་བྱས་པ་སྟེ། སུའི་མཐུ་ལས་བྱུང་བ་ཡིན་སྙམ་ན། སྟོན་པ་སངས་རྒྱས་ཉིད་ཀྱིས་བྱིན་བརླབས་ཀྱི་མཐུ་ལས་འབྱུང་བ་ཡིན་ཏེ། ཉན་ཐོས་ལ་སོགས་པ་དེ་དག་གི་མཐུ་ལས་བྱུང་བ་མ་ཡིན་ནོ། །དེ་ཅིའི་ཕྱིར་ཞེ་ན། རྒྱལ་བས་ནི་བདག་མེད་པའི་ཤེས་རབ་ཡོངས་སུ་རྟོགས་ཤིང༌། མཐར་ཕྱིན་པ་ཉིད་ཀྱི་ཕྱིར་དེ་ལས་བྱུང་བའོ། །
2025-10-13 13:05:49,946 [INFO] Time taken to process commentary text: 0.64s
2025-10-13 13:05:49,947 [INFO] Processing commentary text: ཞེས་པ་ལ་སོགས་པ་འདི་རྣམས་ཀྱི་དོན་གྱི་དབང་དུ་བྱས་ན་གསུམ་སྟེ། ཕ་རོལ་ཏུ་ཕྱིན་པ་དྲུག་གི་རང་བཞིན་དང༌། ཉམས་སུ་བླང་བའི་རིམ་པ་དང༌། ཉམས་སུ་བླངས་པའི་འབྲས་བུའོ། །དང་པོ་ལ་གསུམ་སྟེ། ཕ་རོལ་ཏུ་ཕྱིན་པ་དྲུག་གི་སོ་སོའི་ངོ་བོ་དང༌། གྲངས་ངེས་པ་དང༌། གོ་རིམ་ངེས་པའོ། །དང་པོ་ལའང་གསུམ་ལས། མཚོན་བྱའི་དབང་དུ་བྱས་ནས། དཱ་ན་པཱ་ར་མི་ཏཱ་ཞེས་པ་ལ་དབུལ་བ་སེལ་བར་བྱེད་པས་ན་སྦྱིན་པ་ཞེས་བྱའོ། །མཚན་ཉིད་ནི། མ་ཆགས་པའི་སེམས་པའོ། །མཚན་གཞི་རབ་ཏུ་དབྱེ་བ་ནི་ཟང་ཟིང་གི་དང༌།ཆོས་ཀྱི་དང༌། མི་འཇིགས་པ་སྐྱབས་ཀྱི་སྦྱིན་པའོ། །གཉིས་པའི་མཚོན་བྱ་ནི་ཤཱི་ལ་པཱ་ར་མི་ཏཱ་ཞེས་པ་སྟེ། ཉོན་མོངས་པའི་གདུང་པ་ལས་བསིལ་བ་ཐོབ་པའི་དོན་གྱིས་ན་ཚུལ་ཁྲིམས་སོ། །མཚན་ཉིད་ནི་ཉེས་སྤྱོད་ལས་བཟློག་པའི་སེམས་པ་ས་བོན་དང་བཅས་པའོ། །མཚན་གཞི་རབ་ཏུ་དབྱེ་བ་ནི། སྡོམ་པ་ཡི་དང༌། དགེ་བ་ཆོས་སྡུད་པའི་དང༌། སེམས་ཅན་དོན་བྱེད་ཀྱི་ཚུལ་ཁྲིམས་སོ། །གསུམ་པའི་མཚོན་བྱ་ནི་ཀྵཱནྟི་པཱ་ར་མི་ཏཱ་ཞེས་པ་སྟེ། ཁྲོ་བ་བཟོད་པའི་དོན་གྱིས་ན་བཟོད་པའོ། མཚན་ཉིད་ནི་སྲན་ཐུབ་པའོ། མཚན་གཞིའི་རབ་ཏུ་དབྱེ་བ་ནི། སྡུག་བསྔལ་དང་དུ་ལེན་པའི་དང༌། གནོད་པ་ལ་ཇི་མི་སྙམ་པའི་དང༌། ཆོས་ལ་ངེས་པར་སེམས་པའི་བཟོད་པའོ། །བཞི་པའི་མཚོན་བྱ་ནི་བཱིརྱ་པཱ་ར་མི་ཏཱ་ཞེས་པ་སྟེ། ཡོན་ཏན་མཆོག་ལ་སྦྱོར་བའི་བརྩོན་འགྲུས་སོ། །མཚན་ཉིད་ནི་དགེ་བ་ལ་མངོན་པར་སྤྲོ་བའོ། །མཚན་གཞིའི་རབ་ཏུ་དབྱེ་བ་ནི་གོ་ཆ་དང༌། འཇུག་པ་དང༌། ཆོག་པར་མི་འཛིན་པའོ། །ལྔ་པའི་མཚོན་བྱ་ནི་སམཱདྷིཔཱ་ར་མི་ཏཱ་[དྷྱཱན་པཱའ་ར་མི་ཏཱ་]ཞེས་པ་སྟེ། ཡིད་འཛིན་པར་བྱེད་པའི་དོན་གྱིས་ན་བསམ་གཏན་ནོ། །མཚན་ཉིད་ནི་དམིགས་པ་རྩེ་གཅིག་པའོ། །མཚན་གཞིའི་རབ་ཏུ་དབྱེ་བ་ནི། བདེ་བར་གནས་པ་དང༌། ཡོན་ཏན་མངོན་པར་བསྒྲུབ་པ་དང༌། བསམ་གཏན་གྱི་དོན་ལ་མངོན་པར་སྦྱོར་བས་ན་བསམ་གཏན་ནོ། །དྲུག་པའི་མཚོན་བྱ་ནི། པྲ་ཛྙ་པཱ་ར་མི་ཏཱ་ཞེས་པ་སྟེ། དོན་དམ་པའི་བདེན་པ་ཤེས་པའི་དོན་གྱིས་ནི་ཤེས་རབ་བོ། །མཚན་ཉིད་ནི་དོན་དམ་པའི་བློ་རབ་ཀྱི་མུ་མཐར་ཕྱིན་པའོ། །མཚན་གཞིའི་རབ་ཏུ་དབྱེ་བ་ནི། བདག་རྐྱེན་གྱི་དབང་གིས་དབྱེ་བ་སྟེ། ཐོས་པ་ཡིད་དང༌། བསམ་པ་ཡིད་དང་བསྒོམ་པའི་ཤེས་རབ་བོ། །གཉིས་པ་གྲངས་ངེས་པ་ལ་དགོས་པ་བསྒྲུབ་པ་ལ་ལྟོས་པའི་གྲངས་ངེས་པ་སྟེ། དང་པོ་གསུམ་གྱིས་མངོན་མཐོ་འགྲུབ་ལ། ཕྱི་མ་གསུམ་གྱིས་ངེས་ལེགས་བགྲུབ་པ་དང༌། ཡང་བསླབ་པ་གསུམ་ལས་ཚུལ་ཁྲིམས་ཀྱི་བསླབ་པ་དང༌། ཐ་མ་གཉིས་ཀྱིས་སེམས་དང་ཤེས་རབ་ཀྱི་བསླབ་པ་དང༌། བརྩོན་འགྲུས་ཀྱི་གཉིས་ཆར་གྱིས་གྲོགས་བྱེད་དོ། །ཡང་རང་གཞན་དོན་བྱེད་པ་ལ་བལྟོས་ནས་ཀྱང་སྟེ། དང་པོ་གསུམ་གྱིས་རང་དོན་དང༌། ཐ་མ་གཉིས་ཀྱིས་གཞན་དོན་དང༌། བརྩོན་འགྲུས་ཀྱིས་གཉིས་ཀའི་གྲོགས་བྱེད་པས་ན་དྲུག་ཏུ་གྲངས་ངེས་སོ། །གསུམ་པ་གོ་རིམ་ངེས་པ་ལ་ཚུལ་གསུམ་ལས་རྒྱུ་འབྲས་དོན་གྱི་གོ་རིམ་གྱི་དབང་དུ་བྱས་ན་སྦྱིན་པས་ལོངས་སྤྱོད་བསྡུས་པས་འདོད་པ་ལ་དབེན་པའི་ཚུལ་ཁྲིམས་འབྱུང་ལ་དེས་གནོད་པ་ལས་ལོག་ནས་དགེ་སྦྱོང་དུ་བྱེད་པའི་ཆོས་བཞི་ལ་གནས་པས་བཟོད་པ་འབྱུང་ལ། དེ་ལྟར་བཟོད་པ་དང་ལྡན་པས་དགེ་བ་ལ་མངོན་པར་བསྒྲུབ་པའི་བརྩོན་འགྲུས་འབྱུང་ལ། བརྩོན་པ་དང་ལྡན་པས་དམིགས་པ་ལ་སེམས་རྩེ་གཅིག་ཏུ་འཇོག་པའི་བསམ་གཏན་འབྱུང་ལ། དེ་ལྟར་སེམས་ཀུན་ཏུ་གནས་པ་ལས་ལྷག་མཐོང་བདག་མེད་རྟོགས་པའི་ཤེས་རབ་འབྱུང་ངོ༌། །ཡང་སྦྱིན་པ་བས་ཚུལ་ཁྲིམས་མཆོག་ཅེས་ཀྱིས་དམན་པ་དང༌། མཆོག་གི་རིམ་པའོ། །ཡང་སྦྱིན་པ་བས་ཚུལ་ཁྲིམས་ཕྲ་བ་ལ་སོགས་པས་ཕྲ་བ་དང་རགས་པའི་རིམ་པས་དེ་ལྟར་དུ་ངེས་པའོ། །ད་ནི་ཕ་རོལ་ཏུ་ཕྱིན་པ་དྲུག་ཇི་ལྟར་སྟོན་པའི་ཚུལ་དེ་ཉིད་དོ། །འདི་རྗེས་སུ་སོ་སོའི་གནས་སྐབས་སུ་ཡང་སྦྱར་རོ། ཚུལ་འདི་དག་གིས་བསྟན་པ་སྟེ། ཅེས་གསུངས་ཏེ། གང་ལ་ཕ་རོལ་ཕྱིན་མཆོག་མི་དམིགས་ཤིང༌། །ཞེས་བྱ་བ་ལ་སོགས་པ་འདི་དག་གི་དབང་དུ་བྱས་ན་མགོན་པོ་བྱམས་པས་བཀའ་བརྒྱད་དུ་བསྡུས་ཏེ། དེ་ལས་ཡང་ཉམས་སུ་ལེན་པའི་དབང་དུ་བྱས་ན། གཞི་དང་ལམ་དང་འབྲས་བུའི་ཚུལ་དུ་གཞི་ཤེས་པ་དང༌། ལམ་ཤེས་པ་དང༌། རྣམ་པ་ཐམས་ཅད་མཁྱེན་པ་ཉིད་ཀྱི་སྐབས་སུ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་དང༌། ཉམས་སུ་བླང་བ་དང༌། གང་ཟག་གི་ཁྱད་པར་ལ་སོགས་པ་ཇི་སྙེད་པ་བསྟན་ཏོ། །ལམ་དུ་སྦྱོར་བ་རྣམ་པ་བཞི་ལས། རྣམ་པ་ཀུན་མངོན་རྫོགས་དང༌།རྩེ་མོ་དང༌། མཐར་གྱིས་པ་དང༌། སྐད་ཅིག་མ་ལ་མངོན་པར་བྱང་ཆུབ་པའི་སྐབས་ཀྱིས་ཉམས་སུ་བླང་བྱའི་ཆོས་ཇི་སྙེད་པ་བསྟན་པ་ལ། མཐར་ཐུག་ཏུ་ཆོས་ཀྱི་སྐུའི་སྐབས་སུ་འབྲས་བུ་རུ་བསྟན་པ་ཡིན་ཏེ། དེ་དག་ཀྱང་གང་ཞེ་ན། མངོན་པར་རྟོགས་པའི་རྒྱན་ལས། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་པ་དང༌། །རྩེ་མོས་ཕྱིན་དང་མཐར་གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་དང་དེ་རྣམས་བརྒྱད། །ཅེས་བྱ་བ་ཡིན་ནོ། །དེ་ལ་ཤེས་རབ་བསྒྲུབ་པའི་དགོས་པ་མཐར་ཐུག་པ་ནི། སེམས་བསྐྱེད་པ་ལ་སོགས་པ། རྒྱུ་དང་འབྲས་བུའི་རྣམ་པ་མཐའ་དག །ཡོངས་སུ་གཅོད་པའི་ངོ་བོ་ཡིན་པས། རྣམ་པ་ཐམས་ཅད་མཁྱེན་པ་ཉིད་ཡིན་ནོ། །ཞེས་བཤད་པ་ལྟར། སྐབས་འཕྲན་དུ་ཕྱེ་བ་འདི་དག་གིས་ཀྱང་བསྟན་ཏེ།སེམས་བསྐྱེད་པ་དང་གདམས་ངག་དང༌། །ངེས་འབྱེད་ཡན་ལག་རྣམ་བཞི་དང༌། །སྒྲུབ་པ་ཡི་ནི་བརྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང༌། །དམིགས་པ་དག་དང་ཆེད་དང་ནི། །གོ་ཆ་འཇུག་པའི་བྱ་བ་དང༌། །ཚོགས་ནི་ངེས་པར་འབྱུང་བཅས་རྣམས། །ཐུབ་པས་རྣམ་ཀུན་མཁྱེན་པ་ཉིད། །ཞེས་པ་འདི་དག་གི་དོན་ཤེས་རབ་ཀྱི་ཕ་རོལ་ཏུ་ཕྱིན་པ་ལས་རྒྱས་པར་བཤད་མོད་ཀྱི། འདིར་ནི། བཅོམ་ལྡན་འདས་ཉིད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་མངོན་པར་རྟོགས་པ་དག་བསྡུས་ནས་བསྟན་པའི་ཕྱིར། འདི་དག་ཞོར་ལ་ཚང་ངོ་ཞེས་གསུངས་ལ། སོ་སོར་དབྱེ་སྟེ་རྒྱས་པར་བཤད་པ་ནི་མ་ཡིན་ནོ། །དེ་ལ་གང་ལ་ཤེས་རབ་ཞེས་པ་ལ་སོགས་པ་སྨོས་ནས། བྱང་ཆུབ་སེམས་དཔའ་གང་ལ་སྤྱོད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་སྣང་བ་དང་བདེན་པ་གཉིས་སུ་མི་དམིགས་ཤིང༌། དེ་ལ་སོགས་ཏེ་སྤྱོད་པ་པོ་བྱང་ཆུབ་སེམས་དཔའ་ཉིད་ཀྱང་མི་དམིགས་ཤིང༌། དེས་མཚོན་པའི་བྱང་ཆུབ་ཀྱི་སེམས་ཉིད་ཀྱང་མི་དམིགས་སོ། །
2025-10-13 13:05:52,932 [INFO] Time taken to process commentary text: 2.99s
2025-10-13 13:05:52,932 [INFO] Processing commentary text: ཞེས་གསུངས་ཏེ། གཟུགས་མེད་ཞེས་པ་ནས། ཤེས་རབ་གནས་ཞེས་པའི་བར། འདི་ཡང་དག་པར་ན་ཕུང་པོ་ལྔ་པོ་སྣང་བདེན་གྱི་ཁ་དོག་དང་དབྱིབས་ཀྱི་གཟུགས་སུ་གྲུབ་པ་མེད་ཅིང༌། དེ་བཞིན་དུ་ཚོར་བ་ཡང་མེད་ཅིང་ཉམས་སུ་མྱོང་བ་དང་མཚན་མར་འཛིན་པའི་འདུ་ཤེས་དང༌། མངོན་པར་འདུ་བྱེད་པའི་སེམས་པ་མེད་པའི་ཤེས་རབ་ལས་སྤྱོད་པའི་བྱང་ཆུབ་སེམས་དཔའ་དེ་ལ། རྣམ་པར་ཤེས་པ་བདེན་པའི་གནས་ནི་རྡུལ་ཕྲ་རབ་ཙམ་ཡང་ཡོད་པ་མ་ཡིན་ཞིང༌། དེ་བཞིན་དུ་ཀུན་ནས་ཉོན་མོངས་པ་འཁོར་བའི་ཆོས་དང༌། རྣམ་བྱང་མྱ་ངན་ལས་འདས་པའི་ཆོས་དེ་ཀུན་ལ་མི་གནས་པས། དོན་དམ་པ་ལ་གནས་པ་མེད་པར་སྤྱོད་པ་ལ་དེ་ལྟར་ཆོས་ཐམས་ཅད་ཡོངས་སུ་བཟུང་བ་མེད་པའི་ཏིང་ངེ་འཛིན་ལ་སྤྱོད་པའི་ས་བདེ་བར་གཤེགས་པ་རྣམས་ཀྱིས་བྱང་ཆུབ་ཐོབ་པའོ། །དཔེར་ན་ཚུལ་ཇི་ལྟར་སྔར་བྱུང་བའི་དུས་སུ་ཀུན་ཏུ་རྒྱུ་བ་བཟོ་སྦྱངས་ཤེས་པ་ཡིས། སྔར་འདོད་པའི་འདོད་ཆགས་དང་བྲལ་ཡང༌། དྲི་བཅས་ཀྱི་ཐར་པ་མ་ཐོབ་པ་ལ་སྟོང་ཉིད་བཤད་པའི་བློས། དམིགས་མེད་ཕུང་པོ་ཤེས་པའི་ཤེས་རབ་ཀྱི་ཡུལ་རྣམ་པར་འཇིག་པ་ཅིར་ཡང་མི་མཐོང་བ་འབྱུང་བ་ལྟར་དུ། བྱང་ཆུབ་སེམས་དཔའ་གང་ལ་ལ་ཞིག་གིས་ཀུན་ཏུ་རྒྱུ་བ་ཞིག་དེ་ལྟར་ཉོན་མོངས་ཀྱི་ཆོས་མི་དམིགས་པར་ཤེས་པ་ཡང་ཡིན་ལ། ཉན་ཐོས་ལྟར་ན་མྱ་ངན་ལས་འདས་པ་ཡང་ཡིན་ལ། དེ་ལ་མི་རེག་པ་དེ་ནི་ཤེས་རབ་ལ་གནས་པའོ། །
2025-10-13 13:05:53,423 [INFO] Time taken to process commentary text: 0.49s
2025-10-13 13:05:53,423 [INFO] Processing commentary text: ཞེས་གསུངས་ཏེ། ཡང་འདི་ཤེས་རབ་འདི་ནི་ཞེས་པ་ནས། བྱང་ཆུབ་ཉེ་བ་ཡིན་ཞེས་པའི་བར་ལ། ཡང་འདི་བྱང་ཆུབ་སེམས་དཔའ་སྤྱད་བྱའི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་སུའི་ཡིན་ངོ་བོ་ནི་གང་ཡིན། གང་ཟག་སུ་ཡིན། ཡུལ་གང་ལས་བྱུང་བ་ཡིན་ཞེས་རིག་པས་ཉོན་མོངས་པ་འཁོར་བ་པའི་ཆོས་དང༌། རྣམ་པར་བྱང་བ་མྱ་ངན་འདས་ཀྱི་ཆོས་འདི་དག་ཐམས་ཅད་སྟོང་པར་རྟོགས་ལ། དེ་ལྟར་ཉེ་བར་བརྟགས་ནས་ཐེག་པ་ཆེན་པོའི་ཆོས་ཉན་པ་དང་བསྒོམས་པ་ལ་སོགས་པ་ལ་ཞུམ་པ་མེད་ཅིང་འཇིགས་ཤིང་སྐྲག་པ་ཡང་མེད་པའི་བྱང་ཆུབ་སེམས་དཔས་དེ་ནི་བླ་ན་མེད་པའི་བྱང་ཆུབ་ཉིད་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཉེ་བ་ཡིན་ནོ། །
2025-10-13 13:05:53,508 [INFO] Time taken to process commentary text: 0.09s
2025-10-13 13:05:53,508 [INFO] Processing commentary text: ཞེས་གསུངས་ཏེ། གལ་ཏེ་མི་ཤེས་བཞིན་དུ་ཞེས་པ་ནས། དད་མ་ཡིན་ཞེས་པའི་བར་གྱིས། གལ་ཏེ་ཡང་ཆོས་རྣམས་ཀྱི་ཆོས་ཉིད་ཇི་ལྟ་བ་དེ་མི་ཤེས་བཞིན་དུ་གཟུགས་སུ་བདེན་པར་འདུ་ཤེས་ཤིང༌། དེ་བཞིན་དུ་ཚོར་བ་དང་སེམས་པ་དང་རྣམ་པར་ཤེས་པ་སྟེ་ཕུང་པོར་སྤྱོད་པར་བྱེད་ན། ཡང་མཚན་མ་ལ་སྤྱོད་པ་སྟེ། སྐྱེ་བ་མེད་པའི་གནས་ལ་དད་མ་ཡིན། དེ་བཞིན་དུ་ཕུང་པོ་ལྔ་པོ་འདི་དག་བཀག་པའི་སྟོང་པ་རང་དངོས་སུ་གྱུར་པར་འདོད་པའི་བྱང་ཆུབ་སེམས་དཔའ་དེ་ནི། དགག་བྱ་དང་དགག་ཆོས་ཀྱི་མཚན་མ་ལ་སྤྱོད་པ་ཡིན་གྱིས། རང་བཞིན་སྐྱེ་བ་མེད་པའི་གནས་ལ་དད་པ་མ་ཡིན་ནོ། །
2025-10-13 13:05:53,618 [INFO] Time taken to process commentary text: 0.11s
2025-10-13 13:05:53,618 [INFO] Processing commentary text: ཞེས་གསུངས་ཏེ། གང་ཟག་གི་གཟུགས་མིན་ཞེས་པ་ནས། ལུང་བསྟན་ཡིན་ཞེས་བྱ་བའི་བར་འདི་ལ། འོན་ཀྱང༌། གང་ཞིག་དོན་དམ་པར་གཟུགས་སྣང་བདེན་དུ་སྤྱོད་པ་མིན་ཞིང༌། དེ་བཞིན་དུ་ཚོར་བ་ཡང་མིན། འདུ་ཤེས་ལ་ཡང་མ་ཡིན་སེམས་པ་མིན། རྣམ་པར་ཤེས་པ་ལ་སྣང་བདེན་དུ་མི་སྤྱོད་པར། ཅི་ལ་ཡང་གནས་པ་མེད་པར་སྤྱོད་པ་དེ་ནི་བདག་སྤྱོད་ཞེས་བྱ་བ་དང༌། མི་སྤྱོད་ཅེས་བྱ་བར་མི་གནས་པར་ཤེས་པའི་ཤེས་རབ་བརྟན་པོའི་ཕྱིར་རོ། །དེས་ནི་སྐྱེ་བ་མེད་པའི་དོན་མཆོག་ཀྱང་ཐོབ་ལ། བློ་དང་ལྡན་པས་དཔའ་བར་འགྲོ་བ་ལ་སོགས་པའི་ཏིང་ངེ་འཛིན་ཡང་ཐོབ་པར་འགྱུར་ཞིང༌། ཞི་བའི་མཆོག་ལ་རེག་པས་དོན་དམ་པར་ཤེས་རབ་ལ་རྣམ་པར་སྤྱོད་དོ། །དེ་ལྟར་དུ་སྤྱོད་པའི་བྱང་ཆུབ་སེམས་དཔའ་གང་ཞིག་དེ་ལྟར་འདིར་བདག་ཏིང་ངེ་འཛིན་དུ་འཛིན་པ་ཞི་བར་གནས་པ། དེ་ལ་ནི་སྔོན་གྱི་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ཀྱིས་བྱང་ཆུབ་ཏུ་ལུང་བསྟན་པ་ཡིན་ནོ། །
2025-10-13 13:05:53,850 [INFO] Time taken to process commentary text: 0.23s
2025-10-13 13:05:53,851 [INFO] Processing commentary text: ཞེས་གསུངས་ཏེ། བདག་ནི་ཞེས་པ་ནས། ངེས་པར་འབྱུང་ཞེས་པའི་བར་གྱི་དོན་འདི་ལ། བདག་ནི་ཆོས་ཉིད་ལ་མཉམ་པར་བཞག་པ་ཡིན་ནོ། །ཅེས་པའང་ད་ནི་དེ་ལས་ལངས་སོ་ཞེས་རློམ་སེམས་མེད་དོ། །དེ་ཅིའི་ཕྱིར་ཞེ་ན། དེས་ཉོན་མོངས་པ་འཁོར་བའི་ཆོས་དང༌། རྣམ་བྱང་མྱ་ངན་ལས་འདས་པའི་ཆོས་གཉིས་ཀྱང་འདི་ནི་འཁོར་བ་འདི་ནི་མྱ་ངན་ལས་འདས་པ་ཞེས་བརྗོད་དུ་མེད་ཅིང་བསྒོམ་བྱ་བསྒོམ་བྱེད་ལ་སོགས་པའི་ཆོས་ཀྱི་རང་བཞིན་སྟོང་པ་ཉིད་དུ་ཡོངས་སུ་ཤེས་པའི་ཕྱིར། དམན་པ་དང་རློམ་སེམས་མེད་པའི་ཚུལ་དེ་ལྟར་སྤྱོད་ན་བདེ་བར་གཤེགས་པ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ཡིན་ནོ། །དེ་ལྟར་སྤྱོད་པའི་བྱང་ཆུབ་སེམས་དཔའ་ནི། ཅི་ལ་ཡང་སྤྱོད་པ་མེད་པ་དེ་ཉིད་བྱང་ཆུབ་སེམས་དཔའི་སྤྱོད་པ་ཡིན་པར་རབ་ཏུ་ཤེས་པའི་ཕྱིར། ཆོས་གང་ལ་སྤྱོད་པའི་ཆོས་དེ་ཡང༌། སྣང་བདེན་དམིགས་པ་ཅན་དུ་མི་འགྱུར་ཏེ། དམིགས་པ་མེད་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་གི་དོན་ལ་སྤྱོད་པ་ཡིན་ནོ། །སྤྱིར་ནི་ཉོན་མོངས་དང༌། རྣམ་བྱང་གི་ཆོས་གང་ཞིག་ཡང་དག་པར་ཡོད་པ་མ་ཡིན་པ་དེ་ནི། ཐ་སྙད་དུ་མེད་ཅེས་བྱ་བ་ལ་ཡང་འཇུག་པ་དེ་ལྟར། བྱིས་པ་སོ་སོའི་སྐྱེ་བོ་རྣམས་ཀྱིས་དེ་ལ་རྟོག་པས་བརྟགས་ནས་ཡོད་པ་དང་མེད་པར་ཕྱེ་ཞིང༌། ཞན་པར་བྱེད་པ་ལ་ཡང་དག་པར་ན་ཡོད་པ་དང་མེད་པར་བརྟགས་པ་འདི་གཉིས་ཀ་ཡེ་ཤེས་མེད་པའི་ཆོས་ཉིད་ཡིན་ཏེ། ཡིན་པ་ལ་ཡང་ཡིན་པའི་ལུགས་ལྟར་དུ་བྱང་ཆུབ་སེམས་དཔའ་གང་ཞིག་གིས་ཡང་དག་པར་ཤེས་རབ་ཀྱི་ཕ་རོལ་ཏུ་ཕྱིན་པ་འདི། ཡོད་པའི་མཐའ་དང༌། མེད་པའི་མཐའ་གཉིས་ཀ་ལས་འདས་པའི་ཆོས་འདི་བདག་གིས་ཤེས་པ་འདི་འཁོར་བ་ལས་ངེས་པར་འབྱུང་བར་འགྱུར་རོ། །
2025-10-13 13:05:54,606 [INFO] Time taken to process commentary text: 0.76s
2025-10-13 13:05:54,606 [INFO] Processing commentary text: ཞེས་གསུངས་ཏེ། གང་འདིར་ཕུང་པོ་ལྔ་དག་ཞེས་པ་ནས། སྤྱོད་པ་ཡིན་ཞེས་པའི་བར་ལ། ཡང་གང་ཞིག་ཀུན་རྫོབ་འདིར་ཕུང་པོ་ལྔ་པོ་འདི་དག་ཀྱང་སྒྱུ་མའི་སྐྱེས་བུ་དང་སྨིག་སྒྱུ་ཆུ་བུར་ལ་སོགས་ཏེ་སྒྱུ་མའི་དཔེ་བཅུ་གཉིས་དང་འདྲ་བར་ཤེས་ཤིང༌། སྒྱུ་མའི་སྐྱེས་བུ་ནི་གཞན་རྫུན་པ་དང༌། ཉེར་ལེན་གྱི་ཕུང་པོ་ནི་བདེན་ནོ་ཞེས་གཞན་དུ་ཐ་དད་པར་ནི་མི་བྱེད་ལ། དེ་བཞིན་དུ་ཡོད་མེད་དང་རྟག་ཆད་ལ་སོགས་པ་སྣ་ཚོགས་པ་སྣང་བ་དང་བདེན་པར་འཛིན་པའི་འདུ་ཤེས་དང་བྲལ་ཞིང༌། ཉེ་བར་ཞི་བའི་དོན་ལ་སྤྱོད་པ་འདི་ནི། དོན་གནས་ལུགས་ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་འདི་ཉིད་ལ་སྤྱོད་པ་ཡིན་ནོ། །
2025-10-13 13:05:54,733 [INFO] Time taken to process commentary text: 0.13s
2025-10-13 13:05:54,735 [INFO] Processing commentary text: ཞེས་གསུངས་ཏེ། དགེ་བའི་བཤེས་དང་ལྡན་ཞིང་ཞེས་པ་ནས། ཆུས་རེག་ཞིག་པ་བཞིན་ཞེས་པའི་བར་ལ། དེ་ཅི་སྟེ་ཞེ་ན། ཡུན་རིང་དུ་གྲོགས་ཐེག་ཆེན་གྱི་དགེ་བའི་བཤེས་གཉེན་བསྟེན་པ་དང་ལྡན་ཞིང༌། རང་གི་ལྷག་མཐོང་དང་ལྡན་པར་གྱུར་པ། དེ་ལྟར་ཤེས་པའི་བྱང་ཆུབ་སེམས་དཔའ་དེ་ནི་རྒྱལ་བ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ཡོངས་སུ་ཐོས་ནས་སྐྲག་པ་ཡོངས་སུ་མེད་པར་གྱུར་ཏེ། ཡང་གང་ལ་ལ་རྒྱུ་དེ་གཉིས་དང་བྲལ་བ་ཞིག་སྡིག་པའི་གྲོགས་པོ་དང་ལྡན་པ་དང༌། རང་གི་བློ་ཞན་པས་འདྲེན་པ་གཞན་གྱི་དྲིང་ལ་འཇོག་པ་དེ་ཉམས་སླ་བས། དཔེར་ན་དེ་ཉིད་སྣོད་སོ་མ་བཏང་པ་ལ་ཆུས་རེག་མ་ཐག་ཏུ་ཞིག་པ་བཞིན་དུ་མྱུར་དུ་ཉམས་པར་འགྱུར་རོ། །
2025-10-13 13:05:54,887 [INFO] Time taken to process commentary text: 0.15s
2025-10-13 13:05:54,887 [INFO] Processing commentary text: ཞེས་གསུངས་ཏེ། ཅི་ཕྱིར་འདི་ནི་ཞེས་པ་ནས། མིང་འདི་འཐོབ་བོ་ཞེས་པའི་བར་ལ། རྒྱུ་མཚན་ཅིའི་ཕྱིར་ཆོས་གཉིས་དང་ལྡན་པ་འདི་ནི་བྱང་ཆུབ་སེམས་དཔའ་ཞེས་བྱ་སྟེ། རང་གི་ཞེན་པ་དང་ཆགས་པ་རྣམ་པར་གཅོད་པར་བྱེད་ཅིང༌། ཕྱི་ནང་གི་དངོས་པོ་ཀུན་ལ་ཆགས་པ་ཟད་པར་འདོད་པ་དེ་དགོས་པ་ཅི་སྟེ་ཞེ་ན། རྒྱལ་བ་སངས་རྒྱས་རྣམས་ཀྱིས་བྱང་ཆུབ་ཆོས་ཀྱི་སྐུ་དེ་ཆགས་པ་དང་ཞེན་པ་མེད་པར་གྱུར་པ་ལ་རེག་ཅིང་ཐོབ་པའི་ཕྱིར་རོ། །དེས་ན་འདི་ནི་བྱང་ཆུབ་སེམས་དཔའ་ཞེས་བྱ་བའི་མིང་འཐོབ་པའོ། །
2025-10-13 13:05:54,998 [INFO] Time taken to process commentary text: 0.11s
2025-10-13 13:05:54,998 [INFO] Processing commentary text: ཅེས་གསུངས་ཏེ། ཅི་ཕྱིར་དེ་ནི་ཞེས་པ་ནས་བཟུང་སྟེ། རབ་ཏུ་བརྗོད་ཞེས་པའི་བར་ལ། ཡང་རྒྱུ་མཚན་ཅིའི་ཕྱིར་ན་གཉིས་ལྡན་གྱི་གང་ཟག་དེ་ནི་སེམས་དཔའ་ཆེན་པོ་ཞེས་བྱ་བ་ཡིན་ཏེ། སེམས་ཅན་གྱི་སྡེ་ཆེན་པོ་དང་ཁམས་དང་སྐྱེ་མཆེད་ཅན་ལ་སོགས་པ་རྣམས་མང་པོའི་མཆོག་ཏུ་གྱུར་པ་སེམས་བསྐྱེད་རྣམ་པ་གཉིས་དང་ལྡན་པ་དང༌། སེམས་ཅན་གྱི་ཁམས་ཀྱི་ལྟ་བའི་རྣམ་པ་ཆེན་པོ་བདག་དང་བདག་གི་བར་ཞེན་པ་དེ་གཅོད་པ་སྟེ། རྒྱུ་མཚན་དེའི་ཕྱིར་གང་ཟག་དེ་ལ་སེམས་དཔའ་ཆེན་པོ་ཞེས་པ་ནི་རབ་ཏུ་བརྗོད་དོ། །ཡང་རང་གིས་ཕ་རོལ་ཏུ་ཕྱིན་པ་དྲུག་གི་ཚོགས་རྫོགས་པ་ནི་སྦྱིན་པ་གཏོང་བ་ཆེ་བ་དང་བློ་ཆེ་བ་དང༌། ཤེས་རབ་དང་ལྡན་པ་དང༌། མཐུ་ཆེ་བ་ནི་འཆལ་པ་དང༌། ཁོང་ཁྲོ་བ་དང༌། ལེ་ལོ་དང༌། གཡེང་བའི་དཔུང་འཇོམས་པ་ལ་དཔའ་བས་ན་ཚུལ་ཁྲིམས་ལ་སོགས་པ་བཞི་དང་ལྡན་པ་དང༌། ཡང་དུས་གསུམ་གྱི་རྒྱལ་བ་རྣམས་ཀྱི་ལམ་ཐེག་པ་ཆེན་པོ་མཆོག་ཤེས་རབ་སྙིང་རྗེ་དང་ཐབས་དང་ལྡན་པ་ལ་ཞུགས་པ་དང༌། གོ་ཆ་ཆེན་པོ་བགོས་ཤིང་བདུད་ཀྱི་བར་དུ་གཅོད་པའི་རྒྱུ་འདུལ་བ་དང་ལྡན་པ་སྟེ། དེའི་ཕྱིར་ན་བྱང་ཆུབ་སེམས་དཔའ་ཆེན་པོ་ཞེས་བྱ་བར་རབ་ཏུ་བརྗོད་དོ། །
2025-10-13 13:05:55,494 [INFO] Time taken to process commentary text: 0.49s
2025-10-13 13:05:55,494 [INFO] Processing commentary text: ཅེས་གསུངས་ཏེ། དཔེར་ན་སྒྱུ་མ་མཁན་གྱིས་ཞེས་པ་ནས། གོ་ཆ་མཆོག་ཞེས་པའི་བར་ལ། ཡང་བསྒྲལ་བྱ་སེམས་ཅན་གྱི་ཉེས་སྤྱོད་ཀྱིས་མི་འཇིགས་པའི་དཔེ་ནི། དཔེར་ན་སྒྱུ་མ་མཁན་གྱིས་ལམ་པོ་ཆེའི་བཞི་མདོར་སྐྱེ་བོའི་ཚོགས་ཆེན་པོ་སྤྲུལ་པར་བྱས་ཏེ། སྒྱུ་མས་སྤྲུལ་པའི་སྐྱེ་བོ་ཕལ་མོ་ཆེ་གཅིག་གིས་ཅིག་མགོ་མང་པོ་བརྒྱ་འམ་སྟོང་ངམ་བྱེ་བ་ལ་སོགས་པ་ཇི་སྙེད་ཅིག་གཅོད་པར་བྱེད་པའི་ཚོགས་རྣམ་པར་སྤྲུལ་ཀྱང༌། སྒྱུ་མའི་སྐྱེས་བུ་དེ་དག་བསད་བྱ་དང་གསོད་བྱེད་དེ་དག་ལ་བསད་བྱའི་རྣམ་པར་རྟོག་པ་དང༌། སྡིག་པ་མེད་པ་ཅི་འདྲ་བ་དེ་བཞིན་དུ་བྱང་ཆུབ་སེམས་དཔས་ཀྱང༌། འགྲོ་བ་ཀུན་སྒྱུ་མ་ལས་སྤྲུལ་པ་དང་འདྲ་བར་ཤེས་པས་དོན་བྱེད་པ་དེ་ལ་འཇིགས་ཤིང་སྐྲག་པ་མེད་དོ། །དེ་ལྟར་སེམས་ཅན་སྒྱུ་མ་འདྲ་ན་བཅིངས་པ་དགྲོལ་བ་མི་འཐོབ་ཞེ་ན། ཡང་དག་པར་བཅིང་གྲོལ་མེད་པ་ཁོ་ན་སྟེ། གཟུགས་དང་དེ་བཞིན་དུ་འདུ་ཤེས་དང༌། ཚོར་བ་དང་སེམས་དཔའ་དང༌། རྣམ་པར་ཤེས་པ་ལ་རང་བཞིན་མེད་པས་མ་བཅིངས་པ་ཡིན་པ་ལ། དེ་ལ་གྲོལ་རྒྱུ་མེད་པས་མ་གྲོལ་བ་སྟེ། ཡེ་ནས་ཡོད་པ་མ་ཡིན་ཏེ་ཁྱད་པར་གྱི་གཞི་གང་ཡང་མ་གྲུབ་པ་ལ་ཁྱད་པར་གྱི་ཆོས་མ་གྲུབ་པའི་ཕྱིར། དོན་དམ་པར་དེ་ལྟར་རྟོགས་ནས་ཐ་སྙད་དུ་བྱང་ཆུབ་བསྒྲུབ་པ་ལ་འཇུག་པ་ལྟར་སྣང་བ་ཞུམ་པའི་སེམས་མེད་ན་འདི་ནི་ཐེག་པ་ཆེན་པོའི་གང་ཟག་དམ་པ་རྣམས་ཀྱི་གོ་ཆ་མཆོག་བགོས་པ་ཡིན་ནོ། །
2025-10-13 13:05:56,274 [INFO] Time taken to process commentary text: 0.78s
2025-10-13 13:05:56,274 [INFO] Processing commentary text: ཅེས་གསུངས་ཏེ། ཅི་ཕྱིར་འདི་ནི་ཞེས་པ་ནས། ཐེག་པའི་མཆོག་ཅེས་པའི་བར་ལ་ཅིའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་བྱང་ཆུབ་སེམས་དཔའ་རྣམས་ཀྱི་ལམ་གྱི་ཐེག་པ་ཆེན་པོ་ཞེས་བྱ་ཞེ་ན། སྣང་བདེན་དུ་མི་དམིགས་པ་དེ་ལ་བྱང་ཆུབ་སེམས་དཔའ་གང་ཞིག་བཞོན་ནས། སེམས་ཅན་ཐམས་ཅད་མི་གནས་པའི་མྱ་ངན་ལས་འདའ་བའི་ཕྱིར་ཡང་ཐེག་པ་ཆེན་པོ་འདི་ནི་ཀུན་ལ་ཁྱབ་ཅིང་ངོས་གཟུང་མེད་པས་ནམ་མཁའ་དང་འདྲ་ལ། འདིར་ཞུགས་པས་ཉམས་དགའ་བས་ལྷའི་གཞལ་མེད་ཁང་ཆེན་དང་འདྲ་བ་སྟེ། ལམ་ཟག་པ་མེད་པས་དགའ་བ་འདུས་མ་བྱས་པ། སྐྱིད་པ་ཆོས་སྐུ་ཐོབ་པར་བྱེད་པ། བདེ་བ་མངོན་པར་ཐོབ་པར་བྱེད་པས་ན་འདིར་ཐེག་པའི་ནང་ནས་མཆོག་ཡིན་ནོ། །
2025-10-13 13:05:56,467 [INFO] Time taken to process commentary text: 0.19s
2025-10-13 13:05:56,467 [INFO] Processing commentary text: ཞེས་གསུངས་ཏེ། གང་ཞིག་བཞོན་ནས་ཞེས་བྱ་བ་ནས། སྤྱོད་པ་ཡིན་ཞེས་བྱ་བའི་བར་ལ། ཡང་འདི་ལ་བརྟེན་ནས་མྱ་ངན་ལས་འདས་པར་འགྲོ་ཞེས་བྱས་ཀྱང་ཡང་དག་པའི་ལམ་གང་ཞིག་ལ་བཞོན་ནས་འགྲོ་བས་འབྲས་བུའི་ཕྱོགས་སུ་འགྲོ་བ་དང་འགྲོ་བྱེད་དམིགས་སུ་མེད་པ་ལྟ་བུར། མྱ་ངན་ལས་འདས་པར་འགྲོ་ཞེས་བྱ་བར་གསུངས་པ་ཙམ་ཡིན་གྱིས། ཡང་དག་པར་འགྲོ་བ་མི་དམིགས་པའོ། །དཔེར་ན་འགྲོ་ས་མེད་ལ་འགྲོ་བའི་བརྡ་བྱས་པ་དེ་མི་ཤི་ནས་སོང་ཞེས་བྱས་ཀྱང་དེའི་འགྲོ་རྒྱུ་མེད་པ་བཞིན་དུ་དེས་མཚོན་དེ་གང་ཟག་དེ་ནི་མྱ་ངན་ལས་འདས་ནས་སོང་ཞེས་བརྡའ་རབ་ཏུ་བརྗོད་པ་ཙམ་ཡིན་ནོ། །གཞན་ཡང་འགྲོ་བ་པོ་བྱང་ཆུབ་སེམས་དཔའ་དེ་ལ་སྔོན་གྱི་མཐའ་སྟེ། འདས་པ་དང༌། ཕྱི་མའི་མཐའ་མ་འོངས་པ་དང༌། ད་ལྟར་བྱུང་བར་ཀྱང་སྣང་བདེན་གཉིས་སུ་མི་དམིགས་པས་དུས་གསུམ་གྱིས་དག་པ་སྟེ་གང་དག་དུས་གསུམ་གྱི་སྟོང་པར་རྟོགས་པ་དེ་ནི། འདུས་མ་བྱས་ཡིན་པ་ལ་ནི་དོན་གྱི་སྤྲོས་པ་མེད་པ་སྤྱོད་དོ། །མི་དམིགས་པར་སྤྱོད་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །
2025-10-13 13:05:56,968 [INFO] Time taken to process commentary text: 0.51s
2025-10-13 13:05:56,968 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། སྤྱོད་པ་ཡིན་ཞེས་པའི་བར་ལ། ཡང་སྤྱོད་པ་པོ་བྱང་ཆུབ་སེམས་དཔའ་སྦྱངས་པའི་ལས་འཕྲོ་དང་ལྡན་པས་མཁས་པར་རིག་པས་མཉམ་བཞག་གང་གི་དུས་ཀྱི་ཚེ་ན་ཡུལ་ཅིར་ཡང་མ་གྲུབ་པ་ལ། བློས་ཀྱང་ཅིར་ཡང་ཡིད་ལ་མི་བྱེད་པའི་ཚུལ་གྱིས་སྐྱེ་མེད་རྣམ་པར་བསམས་ཏེ། འདི་ཁོ་ན་ལྟར་སྤྱོད་པར་བྱེད་ཅིང་རྗེས་ཐོབ་ཏུ་དེ་ལྟར་མ་རྟོགས་པའི་སེམས་ཅན་ལ་དམིགས་པ་མེད་པའི་སྙིང་རྗེ་ཆེན་པོ་བསྐྱེད་ཀྱང་དམིགས་ཡུལ་དུ་སྣང་བའི་སེམས་བདེན་པ་ཅན་གྱི་འདུ་ཤེས་མེད་པ་དེའི་ཚེ་བྱང་ཆུབ་སེམས་དཔའ་འདི་ནི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །
2025-10-13 13:05:57,184 [INFO] Time taken to process commentary text: 0.21s
2025-10-13 13:05:57,184 [INFO] Processing commentary text: ཞེས་གསུངས་ཏེ། གལ་ཏེ་དེ་ལས་བཟློག་ཏེ་དོན་བྱ་བའི་ཡུལ་སེམས་ཅན་བདེན་པའི་འདུ་ཤེས་ཤིང༌། དོན་བྱ་དགོས་པའི་རྒྱུ་མཚན་སྡུག་བསྔལ་བདེན་པའི་འདུ་ཤེས་བསྐྱེད་དེ་འགྲོ་བ་སེམས་ཅན་འདི་རྣམས་ཀྱི་དོན་བྱ་དགོས་སྙམ་པ་དང༌། སྡུག་བསྔལ་འདི་དག་སྤང་བར་བྱའོ་སྙམ་ཞིང་བདག་གིས་དོན་བྱས་དགོས་སྙམ་པ་སྟེ། དེ་ལྟར་བྱེད་པ་པོ་བདག་དང་ཤེས་བྱའི་ཡུལ་སེམས་ཅན་དང་ངོ་བོའི་སྡུག་བསྔལ་ལ་སོགས་པ་འཁོར་གསུམ་ཡོངས་སུ་རྟོག་པའི་བྱང་ཆུབ་སེམས་དཔའ་དེ་ལྟ་བུ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་མ་ཡིན་ནོ། །
2025-10-13 13:05:57,419 [INFO] Time taken to process commentary text: 0.24s
2025-10-13 13:05:57,419 [INFO] Processing commentary text: ཞེས་གསུངས་ཏེ། བདག་ཅི་འདྲ་ཞེས་པ་ནས། སྤྱོད་པ་ཡིན་ཞེས་པའི་བར་ལ། འོན་ཏེ་བདག་ཅི་འདྲ་བར་དེ་དང་འདྲ་བར་སེམས་ཅན་ཐམས་ཅད་ཀྱི་བདག་ཀྱང་མེད་པར་ཤེས་ལ། སེམས་ཅན་ཐམས་ཅད་ཀྱི་བདག་ཅི་འདྲ་དེ་ལྟར་གཟུགས་ལ་སོགས་པ་རྣམས་ཀྱི་ཆོས་ཀུན་ཀྱང་དེ་འདྲར་ཤེས་ནས། བཀག་ཆོས་འདུས་བྱས་པ་སྐྱེ་བ་མེད་པ་དང༌། སྐྱེ་བའི་ཆོས་གཉིས་ཀ་སྣང་བ་དང་བདེན་པར་མི་རྟོགས་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །
2025-10-13 13:05:57,554 [INFO] Time taken to process commentary text: 0.13s
2025-10-13 13:05:57,554 [INFO] Processing commentary text: ཞེས་གསུངས་ཏེ། འཇིག་རྟེན་དག་ན་ཞེས་པ་ནས། ཕ་རོལ་ཕྱིན་ཅེས་བྱ་བའི་བར་གྱིས་འཇིག་རྟེན་དག་ན་ཉོན་མོངས་འཁོར་བའི་ཆོས་དང༌། རྣམ་བྱང་མྱ་ངན་ལས་འདས་པ་དང་གཉིས་ལ་སོགས་པའི་ཆོས་ཀྱི་མིང་ཇི་སྙེད་ཅིག་ཡོངས་སུ་བརྗོད་པ་ཀུན་ལ་འདུས་བྱས་སྐྱེ་བ་དང་ནི་ཡང་དག་པར་འདས་པ་སྟེ། དགག་པ་སྤངས་ནས་རང་བྱུང་གི་ཡེ་ཤེས་སྐྱེ་ཤི་མེད་པའི་དམ་པ་དེ་ལས་ལྷག་བཅས་གཞལ་དུ་མེད་པ་དེ་ཐོབ་པ་དེའི་ཕྱིར་དབྱིངས་དང་ཡེ་ཤེས་ལ་འགག་པ་མེད་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ཅེས་བྱའོ། །
2025-10-13 13:05:57,741 [INFO] Time taken to process commentary text: 0.19s
2025-10-13 13:05:57,742 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། ཕྱིན་མཆོག་སྤྱོད་པ་ཡིན་ཞེས་པའི་བར་ལ། བྱང་ཆུབ་སེམས་དཔའ་གང་ཞིག་ཟབ་མོའི་དོན་ལ་རྨོངས་པ་དང༌། དེས་བསྐྱེད་པའི་དགོས་པ་སྟེ་ཐེ་ཚོམ་མེད་པ་ཇི་ལྟར་གནས་པ་ལྟར། དེ་ལྟར་སྤྱོད་པའི་བློ་ཤེས་རབ་དང་ལྡན་པ་དེ། ཆོས་ཐམས་ཅད་ཀྱི་མཉམ་པ་ཉིད་ཀྱི་དོན་ལ་བློ་གནས་པར་བྱ་བ་གང་དུ་ཡང་མཉམ་ཞེ་ན། ཉོན་མོངས་པ་དང་རྣམ་བྱང་གི་ཆོས་རྣམས་སྣང་བདེན་གྱི་རང་བཞིན་མེད་པར་ཡོངས་སུ་ཤེས་པར་གྱུར་པ་འདི་ནི། གནས་ལུགས་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །
2025-10-13 13:05:57,951 [INFO] Time taken to process commentary text: 0.21s
2025-10-13 13:05:57,951 [INFO] Processing commentary text: འདི་ཡན་ཆད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཉིད་དམ་པ་སྐྱེ་བ་མེད་པར་བཤད་པ་རྣམ་པ་ཐམས་ཅད་ཆོས་ཉིད་མི་དམིགས་པའི་ཆ་ནས་བསྟན་ལ། འབྲིང་དུ་སྟོན་པའི་དོན་སྐབས་འོག་མ་གཉིས་སུ་ཁྱད་པར་གྱི་ལམ་དང་གཞི་ཆོས་ཉིད་མི་དམིགས་པར་རྟོགས་པའི་ཆ་ནས། སྒྱུ་མ་ལྟ་བུ་ལ་སོགས་པ་ཇི་སྙེད་པ་ཅིག་གིས་བསྟན་ཏེ། དེ་དག་ཀྱང་གཞིའི་མཚམས་སུ་བསྡུ་བར་བྱའོ། །
2025-10-13 13:05:58,765 [INFO] Time taken to process commentary text: 0.81s
2025-10-13 13:05:58,765 [INFO] Processing commentary text: ཞེས་གསུངས་ཏེ། གང་ཞིག་གཟུགས་ལ་མི་གནས་ཚོར་བ་ལ་མི་གནས་ཤིང༌། །ཞེས་བྱ་བ་ལ་སོགས་པས་འདི་དག་གི་དབང་དུ་བྱས་ནས། རྒྱུ་ནི་ལམ་རྣམ་པར་ཤེས་པ་ཉིད་ཡིན་ལ། དེ་ཡང་དྲོ་བ་ལ་སོགས་པ་གནས་སྐབས་ཀྱི་བྱེ་བྲག་གིས་ཅི་རིགས་པར་བདག་དང་གཞན་སྤོང་བར་བྱེད་པ་ཡིན་ནོ། །དེ་སྐད་དུ་ཡང༌།སློབ་མ་བསེ་རུའི་ལམ་གང་དང༌། །འདི་དང་གཞན་པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་ལམ། །བྱེད་པ་དང་ནི་མོས་པ་དང༌། །བསྟོད་དང་བསྐུར་དང་བསྔགས་པ་དང༌། །བསྔོ་དང་རྗེས་སུ་ཡིད་རང་བ། །ཡིད་ལ་བྱེད་པ་བླ་མེད་དག །བསྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་བསྒོམ་པའི་ལམ། །བྱང་ཆུབ་སེམས་དཔའ་མཁས་རྣམས་ཀྱིས། །ལམ་ཤེས་ཉིད་ནི་དེ་འདྲར་བཤད། །ཅེས་པའི་སྐབས་ཕྲན་འདི་དག་ཀྱང་ཐེག་པ་གསུམ་གྱིས་མྱ་ངན་ལས་འདས་པ་སྟོན་པར་བྱེད་པའི་ཆོས་རྣམས་མི་དམིགས་པའི་ཆ་ནས་ཤེས་རབ་རྟོགས་བྱེད་ཀྱི་མངོན་རྟོགས་ཡིན་པས་དེའི་ཆ་ནས་བསྟན་ཏེ། གང་ཞིག་གཟུགས་ལ་ཞེས་པ་ནས། སར་མི་གནས་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ཞིག །གཟུགས་ལ་སྣང་བདེན་དུ་ཞེན་པའི་ཚུལ་གྱིས་མི་གནས། ཚོར་བ་ལ་ཡང་མི་གནས་ཤིང༌། གང་ཞིག་འདུ་ཤེས་སུ་ཡང་མི་གནས་ཏེ་འདུ་བྱེད་པའི་སེམས་དཔར་ཡང་མི་གནས་ལ། རྣམ་པར་ཤེས་པ་གང་ལ་ཡང་སྣང་བདེན་དུ་ཞེན་པའི་ཚུལ་གྱིས་མི་གནས་པ་དེ། མཚན་མ་མེད་པའི་ཆོས་ཉིད་ལ་གནས་པ་སྟེ། ཞེན་པ་མེད་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །དེ་བཞིན་དུ་ཁྱད་པར་རྟག་པ་དང་མི་རྟག་པ་དང༌། བདེ་བ་དང་སྡུག་བསྔལ་བ་དང༌། ཡིད་སྡུག་པ་དང་མི་སྡུག་པ་དང༌། བདག་དང་དེ་བཀག་པའི་བདག་མེད་པའི་དེ་བཞིན་ཉིད་དང་དེ་བཞིན་ཉིད་སྟོང་ཞེས་བྱ་བར་ཡང་མི་གནས། རྒྱུན་དུ་ཞུགས་པ་ལ་སོགས་པའི་འབྲས་བུ་ཐོབ་པ་དང༌། དགྲ་བཅོམ་པའི་ས་དང་རྟགས་ལ་སོགས་པར་མི་གནས་ཤིང་རང་རྒྱལ་བའི་ས་དང་དེ་བཞིན་རྫོགས་པའི་སངས་རྒྱས་ཀྱི་སར་ཡང་མི་གནས་སོ། །
2025-10-13 13:06:00,488 [INFO] Time taken to process commentary text: 1.73s
2025-10-13 13:06:00,488 [INFO] Processing commentary text: ཞེས་གསུངས་ཏེ། ཇི་ལྟར་འདྲེན་པ་ཞེས་བྱ་བ་ནས། གནས་པར་གསུངས་ཞེས་པའི་བར་ལ། འོ་ན་ཇི་ལྟར་གནས་ཞེས་ན་འདྲེན་པའི་ཐུགས་འདུས་མ་བྱས་ཀྱི་ཁམས་ལ་ཡང་མི་གནས་ཤིང༌། དེ་བཞིན་དུ་འདུས་བྱས་ཀྱི་ཁམས་ལ་མི་གནས་ཞིང་ཅི་ལ་ཡང་གནས་པ་མེད་པར་སྤྱོད་པའོ། །ཚུལ་དེ་ལྟར་བྱང་ཆུབ་སེམས་དཔའ་ཡང་གནས་པར་བྱ་བའི་ཡུལ་ཅི་ཡང་གནས་པ་མེད་པའི་ཚུལ་གྱིས་གནས་ལ། དེ་ལྟར་ཅི་ལ་གནས་པ་མེད་པ་འདི་ཀ་བྱང་ཆུབ་སེམས་དཔའི་གནས་པ་ཡིན་ནོ། །ཞེས་འདི་ནི་རྒྱལ་བས་ཐེག་པ་ཆེན་པོའི་གནས་པ་ཡིན་པར་གསུངས་སོ། །
2025-10-13 13:06:00,709 [INFO] Time taken to process commentary text: 0.22s
2025-10-13 13:06:00,709 [INFO] Processing commentary text: ཞེས་གསུངས་ཏེ། གང་དག་བདེ་གཤེགས་ཞེས་པ་ནས། མི་མཐོང་བཞིན་ཞེས་པའི་བར་ལ། གང་ཟག་དབང་པོ་ཐ་མ་པ་གང་དག་བདེ་གཤེགས་ཀྱི་ཉན་ཐོས་སུ་འགྱུར་བར་བྱ་སྙམ་པ་དང༌། དེ་བཞིན་དུ་དབང་པོ་འབྲིང་པོ་རྣམས་རང་སངས་རྒྱས་ཀྱི་ས་ཐོབ་པར་འདོད་པ་དང་དེ་བཞིན་དུ་དབང་པོ་རབ་ཆོས་ཀྱི་རྒྱལ་པོ་སངས་རྒྱས་སུ་འགྱུར་བར་འདོད་པས་ཀྱང་གནས་མེད་དུ་བསྟན་པའི་ཤེས་རབ་དེ་ལ་མི་སྐྲག་པའི་བཟོད་པ་འདི་ལ་མ་བརྟེན་པར་དེ་དག་ཐོབ་པར་མི་ནུས་ཏེ་དེ་རྣམས་ལ་སྒྲིབ་པའི་དྲི་མ་སྤོང་བའི་ཕྱིར་རོ། །དཔེར་ན་ཆུའི་ཚུར་རོལ་དང་ཕ་རོལ་གྱི་ཕྱོགས་སུ་འགྲོ་བ་ལ་གྲུ་ལ་མི་བརྟེན་པར་ཆུའི་ངོགས་ཏེ་འགྲོ་བར་མི་མཐོང་བ་བཞིན་ནོ། །
2025-10-13 13:06:00,973 [INFO] Time taken to process commentary text: 0.26s
2025-10-13 13:06:00,973 [INFO] Processing commentary text: ཞེས་གསུངས་ཏེ། ཆོས་འཆད་པ་དང་ཞེས་པ་ནས། དེ་བཞིན་གཤེགས་པས་བསྟན་ཞེས་པའི་བར་ལ། ཡང་ཀུན་རྫོབ་ཏུ་ཆོས་འཆད་པའི་སློབ་དཔོན་དང༌། ཉན་པ་པོ་སློབ་མ་དང་བཤད་བྱའི་ཆོས་གང་ཡིན་པ་དང༌། དེ་དག་གིས་ཐོས་པའི་འབྲས་བུ་སྐྱེས་བུ་ཟུང་བཞི་གང་ཟག་ཡ་བརྒྱད་ཐོབ་པ་དང་རྟེན་འབྲེལ་ཤེས་པའི་རང་རྒྱལ་བ་དང་དེ་བཞིན་དུ་འཇིག་རྟེན་མགོན་པོའི་གཟུགས་སྐུར་སྣང་བའི་སྐུ་དང༌།སྔར་སྦྱངས་པ་ཡོད་པས་མཁས་པ་དང་ཤེས་རབ་གསལ་བས་ཐོབ་ཅིང༌། རྟོགས་པའི་ཆོས་གློ་བུར་གྱི་མྱ་ངན་ལས་འདས་པའི་ཆོས་སྐུ་གང་ཡིན་པ་བློ་ལས་སྣང་བ་དེ་ཀུན་སྣང་ལ་རང་བཞིན་མེད་པ་དཔེ་སྒྱུ་མས་སྤྲུལ་པའི་རྟ་གླང་ལྟ་བུར་དེ་བཞིན་གཤེགས་པས་སྔར་རྒྱས་འབྲིང་དུ་བསྟན། ཅི་སྐད་དུ་བསྟན་ཅེ་ན། སངས་རྒྱས་ཀྱི་རབ་འབྱོར་བྱིན་གྱིས་བརླབས་ཏེ། རབ་འབྱོར་གྱིས་གསོལ་པ། གཟུགས་ནས་རྣམ་མཁྱེན་གྱི་བར་དུ་རྨི་ལམ་ལྟ་བུ་ལགས་སམ། བཀའ་བསྩལ་པ། མྱ་ངན་ལས་འདས་པ་ཡང་སྒྱུ་མ་ལྟ་བུ་ལགས་ལ། དེ་བས་ལྷག་པའི་ཆོས་གཞན་ཞིག་ཡོད་ན་ཡང་སྒྱུ་མ་ལྟ་བུའོ། །ཞེས་གསུངས་སོ། །
2025-10-13 13:06:01,626 [INFO] Time taken to process commentary text: 0.65s
2025-10-13 13:06:01,626 [INFO] Processing commentary text: ཞེས་གསུངས་ཏེ། གང་ཟག་བཞི་པོ་འདི་དག་ཞེས་པ་ནས། ཡོངས་སུ་ཟིན་པའོ་ཞེས་པའི་བར་ལ། དེ་ལྟར་བསྟན་པ་ལ་མི་སྐྲག་ཅིང་མོས་པ་གང་ཞེ་ན། འོག་ནས་འབྱུང་བའི་གང་ཟག་བཞི་པོ་འདི་དག་སྒྱུ་མ་ལྟ་བུ་འདི་ལ་མི་སྐྲག་ཅིང༌། རྒྱལ་སྲས་བྱང་ཆུབ་སེམས་དཔའ་བདེན་པ་ལ་མཁས་པས་ཆོས་ཉིད་ཀྱི་བདེན་པ་མཐོང་བ་དང༌། དེ་མ་མཐོང་ཡང་སྦྱོར་ལམ་པ་ཕྱིར་མི་ལྡོག་པའི་ས་ཐོབ་པ་དང༌། ཉན་ཐོས་དགྲ་བཅོམ་པ་སྒོམ་སྤངས་ཀྱི་དྲི་མ་རྩལ་ཞིག་མཐོང་སྤངས་ཀྱི་སོམ་ཉིད་སྤངས་པ་གཉིས་ཀའི་ཆ་ལས་གྲོལ་བ་དང༌། བཞི་པ་དེ་རྣམས་མ་ཡིན་པ་ཡང་གྲོགས་ཐེག་ཆེན་གྱི་དགེ་བའི་བཤེས་གཉེན་གྱིས་ཚེ་རབས་ཐམས་ཅད་དུ་ཡོངས་སུ་ཟིན་པའོ། །
2025-10-13 13:06:01,910 [INFO] Time taken to process commentary text: 0.28s
2025-10-13 13:06:01,910 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། དེ་སློབ་ཡིན་ཞེས་པའི་བར་ལ། ཡང་སློབ་པའི་བྱང་ཆུབ་སེམས་དཔའ་སྔར་གྱི་སྦྱངས་པའི་འཕྲོ་ཡོད་པས་མཁས་ཤིང་རིགས་པ་དེ་ལྟར་སྤྱོད་པ་ཡིན་ཞིང་ཀུན་རྫོབ་ཏུ་ཉན་ཐོས་དགྲ་བཅོམ་པའི་ས་ལ་མི་སློབ། དེ་བཞིན་རྐྱེན་རྟེན་འབྲེལ་ལ་མི་སློབ། དེ་བཞིན་དུ་རང་རྒྱལ་གྱི་ས་ལ་མིན། འོ་ན་གང་ལ་སློབ་ཅེ་ན། རྣམ་པ་ཐམས་ཅད་མཁྱེན་པ་ཉིད་སློབ་པར་བྱ་བའི་ཆེད་དུ་སངས་རྒྱས་རྣམས་ཀྱིས་རྟོགས་ནས། གསུངས་པའི་ཆོས་དེའི་རྗེས་སུ་སློབ་པའོ། །ཡང་གང་ཞིག་སློབ་པ་དང་མི་སློབ་པའི་ས་ལ་མི་སློབ་པ་དེ་ནི་ཐམས་ཅད་མཁྱེན་པ་ཉིད་ཀྱི་ས་ལ་སློབ་པ་ཡིན་ནོ། །
2025-10-13 13:06:02,291 [INFO] Time taken to process commentary text: 0.38s
2025-10-13 13:06:02,291 [INFO] Processing commentary text: ཞེས་གསུངས་ཏེ། གཟུགས་འཕེལ་ཞེས་པ་ནས། མི་སློབ་པར་སློབ་ཅིང་ཞེས་པའི་བར་ལ། དོན་དམ་པར་གཟུགས་སོགས་ཀྱི་ཆོས་རྣམས་མང་དུ་འཕེལ་བ་དང་ཉུང་ངུ་ཡོངས་སུ་ཉམས་པའི་ཕྱིར་དང༌། གང་གི་ངོ་བོ་ཡོངས་སུ་བཟུང་བའི་ཕྱིར་སློབ་པ་མིན་ཞིང༌། དེ་བཞིན་དུ་ཚོར་བ་ལ་སོགས་པའི་ཆོས་རྣམས་ཐམས་ཅད་ཀྱང་ཡོངས་སུ་བཟུང་བ་དང་ཉམས་པའི་ཕྱིར་མི་སློབ་པར། མི་དམིགས་པའི་ཚུལ་གྱིས་སློབ་པའོ། །
2025-10-13 13:06:02,437 [INFO] Time taken to process commentary text: 0.15s
2025-10-13 13:06:02,437 [INFO] Processing commentary text: ཅེས་གསུངས་ཏེ། ཐམས་ཅད་མཁྱེན་པ་ཉིད་ཞེས་པ་ནས། དགའ་བའི་སློབ་ཞེས་པའི་བར་ལ། འབྲས་བུ་ཐམས་ཅད་མཁྱེན་པ་ཉིད་ཀྱི་ལམ་དང་ཡོངས་སུ་འཛིན་ལ། དེའི་དབང་གི་ཉོན་མོངས་སྡུག་བསྔལ་ལས་ངེས་པར་འབྱུང་བ་གང་ཡིན་པ་དེ་ནི་སངས་རྒྱས་ཀྱི་ས་ཡོངས་སུ་ཐོབ་པར་དགའ་བའི་བྱང་ཆུབ་སེམས་པའི་སློབ་པ་ཡིན་ནོ། །དེ་ཡན་ཆད་ཀྱིས་སྤྱིར་དོན་གཉིས་པ་ཐམས་ཅད་མཁྱེན་པ་ཉིད་འདོད་པ་ཇི་ལྟར་བསླབ་པར་བྱ་བའི་ཚུལ་སོང་ནས།
2025-10-13 13:06:02,606 [INFO] Time taken to process commentary text: 0.16s
2025-10-13 13:06:02,607 [INFO] Processing commentary text: ཅེས་གསུངས་ཏེ། གཟུགས་ནི་ཞེས་པ་ནས། མཚུངས་ཏེ་ཐ་དད་མེད་ཞེས་པའི་བར་ལ། གཟུགས་སུ་སྣང་ཚོད་ཀྱི་བཟློག་པ་དེ་ནི་ཤེས་རབ་སྟོང་པའི་བཟློག་པ་མ་ཡིན་ཞིང་གཟུགས་ཀྱིས་བཟློག་པ་ལ་ཤེས་རབ་ངོ་བོ་ཐ་དད་པའི་ཚུལ་གྱིས་ལྡན་པར་ཀྱང་མེད་དོ། །དེ་བཞིན་དུ་རྣམ་ཤེས་དང་འདུ་ཤེས་དང་ཚོར་བ་དང་སེམས་པ་སྟེ་ལྔ་པོ་འདི་དག་ཏུ་སྣང་ཚོད་དེ་ནི་སྟོང་པར་ཤེས་རབ་ཀྱི་བཟློག་པ་མ་ཡིན་པ་བཞི་འདི་དག་ལ་ཡང་ཤེས་རབ་ངོ་བོ་ཐ་དད་པའི་ཚུལ་དུ་ལྡན་པར་ཡང་མེད་དོ། །
2025-10-13 13:06:02,821 [INFO] Time taken to process commentary text: 0.22s
2025-10-13 13:06:02,822 [INFO] Processing commentary text: ཅེས་གསུངས་ཏེ། དམིགས་པ་རྣམས་ཀྱིས་རང་བཞིན་ཞེས་པ་ལ་སོགས་པའི་རྐང་པ་བཞི་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོའི་རང་བཞིན་གཟུང་དུ་མེད་པར་བསྟན་ཏོ། །
2025-10-13 13:06:02,838 [INFO] Time taken to process commentary text: 0.02s
2025-10-13 13:06:02,838 [INFO] Processing commentary text: ཞེས་གསུངས་ཏེ། འདུ་ཤེས་ཚུ་རོལ་ཞེས་པ་ནས། བཀའ་ལ་གནས་ཞེས་པའི་བར་ལ། བདག་གཞན་ནམ་འཁོར་འདས་གཉིས་སུ་བདེན་པར་འདུ་ཤེས་པ་དེ་ནི་ཚུལ་རོལ་འཁོར་བ་ཡིན་ཞེས་འདྲེན་པ་སངས་རྒྱས་ཀྱིས་ཡོངས་སུ་བསྒྲགས་ལ། དེ་ལས་བཟློག་པ་ལུང་དང་རིག་པའི་སྒོ་ནས་ནི་འདུ་ཤེས་པར་བཤིག་ནས་བདེན་འཛིན་སྤོང་བའི་བྱང་ཆུབ་སེམས་དཔའ་དེ་ཕ་རོལ་མྱ་ངན་ལས་འདས་པར་འགྲོ་ཞིང༌། གང་དག་སྣང་བདེན་གྱི་འདུ་ཤེས་དང་བྲལ་བ་འདི་ནི་རྗེས་སུ་རྟོགས་པ་ཐོབ་པ་གང་ཡིན་པ་དེ་ཀ་ལམ་ཕ་རོལ་ཏུ་ཕྱིན་པ་ལ་གནས་པ་སྟོན་པའི་ངེས་དོན་གྱི་བཀའ་ལ་གནས་སོ། །
2025-10-13 13:06:03,214 [INFO] Time taken to process commentary text: 0.37s
2025-10-13 13:06:03,214 [INFO] Processing commentary text: ཞེས་གསུངས་ཏེ། གལ་ཏེ་སྟོན་པས་ཞེས་པ་ནས། སྤྱོད་པ་ཡིན་ཞེས་པའི་བར་ལ། གལ་ཏེ་སྟོན་པ་སངས་རྒྱས་ཀྱིས་ཀྱང་ཡུན་གྱི་གངྒཱའི་འགྲམ་གྱི་བྱེ་མའི་གྲངས་ཇི་སྙེད་ཀྱི་སྐལ་པར་བཞུགས་ཏེ་སེམས་ཅན་རྣམས་ལ་ཆོས་ཀྱི་སྒྲ་སྒྲོགས་ཀྱང༌། སེམས་ཅན་ཡེ་གདོད་མ་ནས་དག་ཅིང་མ་གྲུབ་པའི་སེམས་ཅན་སྐྱེ་ཞིང་འབྱུང་བར་ག་ལ་འགྱུར་ཏེ། དེས་ན་ཐ་དད་ཀྱི་འདུ་ཤེས་དང་བྲལ་བ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་ལ་སྤྱོད་པ་ཡིན་ནོ། །
2025-10-13 13:06:03,408 [INFO] Time taken to process commentary text: 0.19s
2025-10-13 13:06:03,408 [INFO] Processing commentary text: ཞེས་གསུངས་ཏེ། གང་ཚེ་ང་ནི་ཞེས་པ་ནས། རྒྱལ་བས་དེ་སྐད་གསུངས་ཞེས་པའི་བར་ལ། སྔོན་བྱུང་གི་དུས་ཐུབ་པ་ང་ནི་བྲམ་ཟེའི་ཁྱེའུ་གཞོན་ནུ་སྤྲིན་དུ་སྐྱེས་པའི་དུས་ན། ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་གི་དོན་འདི་སྤྱོད་ཅིང༌། རྒྱལ་པོའི་ཕོ་བྲང་མར་མེ་ཅན་ཞེས་བྱ་བ་འདུག་པ་ན་སྐྱེས་མཆོག་མར་མེ་མཛད་ཀྱིས་ལུང་བསྟན་ཏོ། །
2025-10-13 13:06:03,507 [INFO] Time taken to process commentary text: 0.10s
2025-10-13 13:06:03,507 [INFO] Processing commentary text: ཞེས་གསུངས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པ་ནས། གླགས་ཀྱང་སྙེད་མི་འགྱུར་ཞེས་པའི་བར་ལ། ཕ་རོལ་ཏུ་ཕྱིན་པ་འཛིན་པའི་ཡོན་ཏན་བསྟན་ཏོ། །
2025-10-13 13:06:03,525 [INFO] Time taken to process commentary text: 0.02s
2025-10-13 13:06:03,525 [INFO] Processing commentary text: ཅེས་གསུངས་ཏེ། ལ་ལས་བདེ་གཤེགས་ཞེས་བྱ་བ་ནས། ཆར་མི་ཕོད་ཞེས་པའི་བར་ལ། གང་ཟག་གང་ལ་ལས་བདེ་བར་གཤེགས་པ་ཡོངས་སུ་མྱ་ངན་ལས་འདས་པའི་མཆོད་རྟེན་ཁྱད་པར་གསུམ་དང་ལྡན་པ་ལས། རྒྱུའི་ཁྱད་པར་རིན་པོ་ཆེ་སྣ་བདུན་ལས་བྱས་ཤིང་དེ་ལ་མཆོད་པར་བྱེད་ལ། གྲངས་ཀྱི་ཁྱད་པར་བདེ་བར་གཤེགས་པའི་མཆོད་རྟེན་དེ་དག་ཆུ་བོ་གངྒཱའི་འགྲམ་གྱི་བྱེ་མའི་གྲངས་སྙེད་ཀྱིས་བྱེ་བ་ཕྲག་སྟོང་དང་མཉམ་པའི་ཞིང་ཁམས་ཐམས་ཅད་བཀང་སྟེ། མཆོད་པའི་ཁྱད་པར་ལས་མཆོད་བྱེད་ཡོངས་སུ་བརྟག་པའི་ཐབས་བཟུང་ན་སྔར་གྱི་ཞིང་ཁམས་བྱེ་བ་མཐའ་ཡས་ན་སེམས་ཅན་གྱི་བྱེད་པ། གྲུབ་པ་རྣམས་ཆུད་མི་ཟ་བར་བྱེད་པའི་ཕྱིར་རིགས་སྔགས་ཆེན་པོའོ། །འདུས་བྱས་འཁོར་བའི་བདེ་བ་དང༌། འདུས་མ་བྱས་མྱ་ངན་ལས་འདས་པའི་བདེ་བ་གང་གྲངས་ཇི་སྙེད་འཁོད་པ་དེ་དག་ཐམས་ཅད་ཀྱིས་མཆོད་པ་ལས་གཞན་པའི་ལས་མི་བྱེད་པར་མཆོད་པའི་རྫས་ལྷའི་མེ་ཏོག་དང་སྤོས་རབ་དང་ཙན་དན་ལ་སོགས་པའི་བྱུག་པས་དུས་སྔ་དྲོ་གུང་ཕྱི་དྲོ་གསུམ་དུ་ཡུན་རིང་བ་བསྐལ་པའམ། དེ་བས་ཀྱང་ལྷག་པར་མཆོད་པར་བྱེད་ལ། གང་ཟག་གང་ལ་ལ་ཞིག་གིས་ཆོས་གང་ཉམས་སུ་བླངས་པ་ལས་རྣམ་པར་འདྲེན་པ་སངས་རྒྱས་ཀྱི་སྟོབས་བཅུ་འབྱུང་བར་འགྱུར་ལ། བདེ་བར་གཤེགས་པ་བསྐྱེད་པའི་ཡུམ་འདི་གླེགས་བམ་ལ་ཡི་གེར་བྲིས་ཏེ། ལག་ཏུ་འཆང་ཞིང་མཆོད་པའི་ཁྱད་པར་མེ་ཏོག་དང་བྱུག་པ་བསྟི་སྟང་སྟེ་མཆོད་པ་བྱེད་པར་གྱུར་ལ། སྔར་གྱི་མཆོད་རྟེན་བྱས་ནས་དེ་མཆོད་པའི་བསོད་ནམས་ཅི་ཡོད་པ་དེ་བས་ཤེས་རབ་ཀྱི་ཕ་རོལ་ཏུ་ཕྱིན་པ་གླེགས་བམ་ལ་བྲིས་ཏེ་མཆོད་ན་བསོད་ནམས་དེའི་བརྒྱའི་ཆར་ཡང་ཉེ་བར་མི་འགྲོ། སྟོང་གི་ཆར་ཡང་མི་འགྲོ། དེ་བཞིན་དུ་བརྒྱ་སྟོང་གི་ཆ་དང༌། བྱེ་བའི་ཆ་དང༌། བྱེ་བ་བརྒྱའི་ཆ་དང༌། བྱེ་བ་བརྒྱ་སྟོང་ཁྲག་ཁྲིག་གི་ཚད་ཡང་མི་ཕོད་ལ། གྲངས་དང་དཔེ་དང་རྒྱུའི་བར་དུ་ཡང་མི་ཕོད་དོ། །
2025-10-13 13:06:06,203 [INFO] Time taken to process commentary text: 2.68s
2025-10-13 13:06:06,204 [INFO] Processing commentary text: ཞེས་གསུངས་ཏེ། ཡང་རིགས་སྔགས་ཆེ་བའི་རྒྱུ་མཚན་སྟོན་ཏེ། དེ་ལྟར་ཡང་ཤེར་སྙིང་ལས། ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། བླ་ན་མེད་པའི་སྔགས། མི་མཉམ་པ་དང་མཉམ་པའི་སྔགས། སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས། ཞེས་བཤད་དོ། །
2025-10-13 13:06:06,257 [INFO] Time taken to process commentary text: 0.05s
2025-10-13 13:06:06,257 [INFO] Processing commentary text: གཞུང་ལས། ཞེས་གསུངས་ཏེ། སེམས་ཅན་ཁམས་མང་ཞེས་པ་ནས། ཆོས་ཀུན་འགྲོ་བར་འགྱུར་ཞེས་པའི་བར་གྱིས། ཚུལ་གང་ཞེ་ན་སེམས་ཅན་གྱི་ཁམས་མང་པོའི་སེམས་ཀྱི་མྱ་ངན་དང་ན་ཚ་ལ་སོགས་པའི་སྡུག་བསྔལ་གྱི་ཆོས་ཞི་བར་བྱེད་པ་དང༌། སངས་རྒྱས་གང་དག་སྔར་འདས་པ་རྣམས་དང༌། གང་དག་ད་ལྟར་ཕྱོགས་བཅུ་ན་བཞུགས་པའི་འཇིག་རྟེན་མགོན་པོ་རྣམས་རིགས་སྔགས་ཆེན་པོ་འདི་ལ་བསླབས་པས་བདག་གཞན་གྱི་ཉོན་མོངས་ཀྱི་སྡུག་བསྔལ་མཐའ་དག་སེལ་བའི་སྨན་པའི་རྒྱལ་པོ་བླ་ན་མེད་པར་འགྱུར་ལ། མ་འོངས་པའི་སངས་རྒྱས་གང་དག་སེམས་ཅན་ལ་ཕན་པ་དང་སྙིང་རྗེ་དང་བཅས་པར་སྤྱད་པ་སྤྱོད་པ་དེ་དག་ཀྱང༌། རིགས་སྔགས་ཆེན་མོ་འདི་ལ་ཐོས་བསམ་སྒོམ་གསུམ་གྱིས་སམ་ཆོས་སྤྱོད་བཅུས་བསླབས་ནས་མཁས་པར་གྱུར་པས་བྱང་ཆུབ་ལ་རེག་པར་གྱུར་བ་ཡིན་ནོ། །རྒྱལ་བའི་ཤེས་རབ་ཕ་རོལ་ཕྱིན་འདི་རིགས་སྔགས་ཆེ། །ཞེས་པའི་དོན་དེ་ལ། དེ་ལྟར་བསོད་ནམས་ཆེ་བའི་རྒྱུ་མཚན་ཅིས་ཆེ་ན། རྒྱལ་བའི་ཡུམ་ཤེས་རབ་ཕ་རོལ་ཏུ་ཕྱིན་པ་འདི་ཡིས། སེམས་ཅན་སྡུག་བསྔལ་བའི་རང་བཞིན་ཅན། ཐམས་ཅད་བདེ་བའི་གནས་སུ་འདྲེན་པ་དང༌། མ་གྲུབ་པ་རྣམས་གྲུབ་པར་ཡིན་པའི་བདེ་བ་དེ་ཀུན། རིགས་སྔགས་ཆེན་མོ་འདི་ལས་བྱུང་བར་རིག་པར་བྱའོ། །དཔེར་ན་རྒྱུ་ས་བོན་བཏབ་ནས་ས་གཞི་ལ་གནས་ཏེ། འབྲས་བུ་མྱུ་གུ་འབྱུང་བར་འགྱུར་བ་སྟེ། རྒྱུ་རྐྱེན་གྱི་ཚོགས་པ་ཚང་བར་སྙེད་ནས་མྱུ་གུ་རྣམས་མང་གི་གཟུགས་དག་རྣམ་པར་སྐྱེ་བ་ལྟར་དུ། རྒྱུའི་དུས་ཀྱི་ཕ་རོལ་ཏུ་ཕྱིན་པ་ལྔ་དང་འབྲས་བུའི་དུས་ན་བྱང་ཆུབ་གསུམ་གྱི་ཡོན་ཏན་ཇི་སྙེད་ཡོད་པ། དེ་དག་ཀུན་ཀྱང་འཁོར་གསུམ་དུ་མི་རྟོག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལས་སྐྱེ་བར་འགྱུར་རོ། །ཡང་དཔེར་ན་འཁོར་ལོས་བསྒྱུར་བའི་རྒྱལ་པོ་ལམ་གང་དང་གང་ནས་རྟག་ཏུ་འགྲོ་བའི་ལམ་དེ་དང་དེ་ཉིད་ལས་ནི་འཁོར་ལོ་ལ་སོགས་པའི་རིན་ཆེན་སྣ་བདུན་པོ་དང༌། རྟ་དང་རྐང་ཐང་དང༌། དམག་མི་དང་དཔུང་བུ་ཆུང་གི་ཚོགས་ཏེ། དཔུང་གི་ཚོགས་བཞི་པོ་ཀུན་འགྲོ་བ་དེ་བཞིན་དུ། ལམ་གང་ནས་རྒྱལ་བ་རྣམས་ཀྱིས་རྟོགས་ནས་གསུངས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འགྲོ་བ་དེ་ཉིད་ནས་ནི་སྤངས་པ་དང་རྟོགས་པའི་ཡོན་ཏན་གྱི་ཆོས་ཀུན་ཀྱང་འགྲོ་བར་འགྱུར་རོ། །
2025-10-13 13:06:09,487 [INFO] Time taken to process commentary text: 3.23s
2025-10-13 13:06:09,487 [INFO] Processing commentary text: ཞེས་གསུངས་ཏེ། རྒྱལ་བས་བརྒྱ་བྱིན་ཞེས་པ་ནས། དེ་ཉིད་ལེན་ཞེས་པའི་བར་ལ། རྒྱལ་བ་སངས་རྒྱས་ཀྱིས་ལྷའི་དབང་པོ་བརྒྱ་བྱིན་ལ་དྲིས་པ་ཁྱོད་དེ་བཞིན་གཤེགས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འདི་དང༌། དེ་བཞིན་གཤེགས་པའི་སྐུ་གདུང་རིང་བསྲེལ་གཉིས་བཞག་ན། དེ་གཉིས་ཁྱོད་ཆ་གང་ལེན་ཞེས་ཡོངས་སུ་དྲིས་པའི་ལན། བརྒྱ་བྱིན་གྱིས་གསོལ་བ། གལ་ཏེ་བདག་ལ་གླེགས་བམ་བཞག་པའི་ཆ་དེ་དང་རིང་སྲེལ་གང་གཱའི་རླུང་གི་བྱེ་མ་སྙེད་ཅིག་རྣམས་སངས་རྒྱས་ཀྱི་ཞིང་དུ་འགྱུར་ལ། དེ་དག་ཀུན་གྱི་ནང་ནས་རྒྱལ་བའི་རིང་བསྲེལ་གྱིས་བྱུར་བུར་བལྟམས་ཏེ་བཀང་བར་འགྱུར་བ་ཅིག་དང་ལྷན་ཅིག་ཏུ་བཞག་ཀྱང༌། བདག་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འདི་ཉིད་ལེན་ཏོ། །
2025-10-13 13:06:09,965 [INFO] Time taken to process commentary text: 0.48s
2025-10-13 13:06:09,965 [INFO] Processing commentary text: ཞེས་གསུངས་ཏེ། ཅིས་སླད་ཅེས་ན་ཞེས་པ་ནས། མཆོད་པ་བརྙེས་ཞེས་པའི་བར་ལ། བརྒྱ་བྱིན་གྱིས་བཅོམ་ལྡན་འདས་ལ་ཞུས་ཏེ། རིང་བསྲེལ་ལ་མི་དད་པ་ཡང་མ་ལགས་མོད་ཀྱི། ཤེས་རབ་སྟོབས་ཆེ་བས་མཆོག་ཏུ་མཆོད་པ་བགྱིད་ལ། དེ་ལ་བརྟེན་པའི་སྐུ་གདུང་ལ་ཡང་མཆོད་པར་འོས་སོ་ཞེས་པ་རྣམས་རྒྱལ་པོ་ལ་བརྟེན་པའི་དཔེ་དང༌། ནོར་བུ་རིན་པོ་ཆེའི་དཔེ་བསྟན་ཏོ། །
2025-10-13 13:06:10,088 [INFO] Time taken to process commentary text: 0.13s
2025-10-13 13:06:10,088 [INFO] Processing commentary text: ཞེས་གསུངས་ཏེ། དེ་ལྟས་གང་ཞིག་ཞེས་པ་ནས། ཐར་པ་ལགས་ཞེས་བྱ་བའི་བར་ལ། ཤེས་རབ་ཉིད་མཆོད་ཅིང་ཉམས་སུ་བླངས་པས། མཐར་ཐུག་དེ་ཐོབ་པར་འགྱུར་ཞེས་བསྟན་ཏོ། །
2025-10-13 13:06:10,108 [INFO] Time taken to process commentary text: 0.02s
2025-10-13 13:06:10,108 [INFO] Processing commentary text: ཞེས་གསུངས་ཏེ། སྦྱིན་པ་སྦྱིན་པའི་ཞེས་པ་ནས། འཛིན་པ་ཡིན་ཞེས་པའི་བར། སྦྱིན་པ་ཞེས་ཟང་ཟིང་དང༌། ཆོས་དང༌། མི་འཇིགས་པ་སྐྱབས་ཏེ། སྦྱིན་པ་གསུམ་ཡང༌། བདག་མེད་ཀྱི་ཤེས་རབ་ཀྱི་སྦྱིན་ན་ཕ་རོལ་ཏུ་ཕྱིན་པར་འགྱུར་ཏེ། དྲུག་ལྡན་དུ་ཉམས་སུ་བླང་ངོ༌། །དེ་ཡང་འགྲོ་བ་ལ་མ་ཆགས་པར་སྦྱིན་པའི་མ་དག་པས་ཡོངས་སུ་མ་གོས་པའི་ཚུལ་ཁྲིམས། ཁོང་ཁྲོ་བ་མེད་པའི་བཟོད་པ། མྱུར་དུ་བསྒྲུབ་པའི་བརྩོན་འགྲུས། རྩེ་གཅིག་ཏུ་བསམ་པའི་བསམ་གཏན། དམིགས་པ་མེད་པའི་རང་བཞིན་དུ་བསྔོ་བའི་ཤེས་རབ་སྟེ། འདི་ལ་བྱང་ཆུབ་སེམས་དཔའ་གང་ཞིག་གིས། དམིགས་ཡུལ་སེམས་ཅན་ཡང་བདེན་མེད་དུ་ཤེས་ལ། སྦྱིན་པ་དངོས་བྱིན་པའི་བསོད་ནམས་ཀྱི་ངོ་བོ་དམིགས་སུ་མེད་པ་ཡིན་ཀྱང༌། བློ་དམན་པའི་སྐྱེས་བུ་དག་གིས་སྦྱིན་པའི་དངོས་པོ་ལ་ཆགས་པ་མེད་པར་ཡུལ་ནམ་མཁའི་མཐའ་དང་མཉམ་པ་ནས་བློས་བླངས་ལ་བསླབ་བོ། །ཅིའི་ཕྱིར་ཞེ་ན། དམིགས་མེད་ཀྱི་ཆར་གྱུར་ཏེ། དམིགས་ཙམ་ཡོད་ཀྱི་དམན་པའི་ཕྱིར་མ་ཡིན་ནོ། །དེ་བཞིན་དུ་ཚུལ་ཁྲིམས་དང་བཟོད་པ་དང༌། བརྩོན་འགྲུས་དང་བསམ་གཏན་ཀྱང་ཕ་རོལ་ཏུ་ཕྱིན་པར་བྱེད་པ་ལ་དེ་ལྟ་བུའི་དམིགས་མེད་དེ་སྔོན་དུ་འགྲོ་བ་ཡིན་ནོ། །དེ་སྔོན་དུ་འགྲོ་བས་ཅི་བྱེད་ཞེ་ན། བསོད་ནམས་དགེ་བའི་ཆོས་མི་དམིགས་པར་བསྔོས་པས་ཆུད་མི་གསོན་པའི་ཕྱིར་ཡོངས་སུ་འཛིན་པ་ཡིན་ནོ། །
2025-10-13 13:06:11,747 [INFO] Time taken to process commentary text: 1.63s
2025-10-13 13:06:11,747 [INFO] Processing commentary text: ཞེས་གསུངས་ཏེ། འདི་ནི་ཆོས་རྣམས་ཞེས་པ་ནས། མིང་ཉིད་ཐོབ་པར་འགྱུར་ཞེས་པའི་བར་གྱིས་དམིགས་མེད་ཀྱི་རྒྱས་བཏབ་ན། དམན་པ་ལྔ་ཡང་ཕ་རོལ་ཏུ་ཕྱིན་པའི་མིང་ཐོབ་པར་འགྱུར་ཞེས་སྦྱར་རོ། །
2025-10-13 13:06:11,777 [INFO] Time taken to process commentary text: 0.03s
2025-10-13 13:06:11,777 [INFO] Processing commentary text: ཞེས་གསུངས་ཏེ། ཐམས་ཅད་མཁྱེན་པ་ཉིད་ཅེས་པ་ནས། རོ་ཅིག་འགྱུར་ཞེས་པའི་བར་ལ། རྒྱུ་སྦྱིན་སོགས་དེ་དག་འབྲས་བུ་ཐམས་ཅད་མཁྱེན་པ་ཉིད་ཐོབ་པར་བྱ་བའི་ཕྱིར། མི་དམིགས་པར་ཡོངས་སུ་བསྔོ་བ་བྱས་ན། དེ་དག་གི་ནུས་པ་བྱང་ཆུབ་ཞེས་བྱ་བ་དྲུག་པོ་འདི་ཀུན་ཆོས་ཀྱི་དབྱིངས་སུ་རོ་ཅིག་ཏུ་འགྱུར་རོ། །དེ་རྣམས་ཀྱིས་ཡུམ་མཆོད་པའི་ཕན་ཡོན་སོང་ནས།
2025-10-13 13:06:11,920 [INFO] Time taken to process commentary text: 0.14s
2025-10-13 13:06:11,920 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། མི་བྱེད་དོ་ཞེས་པའི་བར་གྱིས། ཡང་བཟློག་པ་བྱང་ཆུབ་སེམས་དཔའ་བློ་ཆུང་བ་འགའ་ཞིག་གལ་ཏེ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་ཅི་ལྟ་བ་བཞིན་དུ་སྟོན་པ་དང༌། དེ་བཞིན་དུ་གཟུགས་དང༌། འདུ་ཤེས། ཚོར་བ་དང་སེམས་དཔའ་དང༌། རྣམ་པར་ཤེས་པ་མི་རྟག་པ་དང༌། སྡུག་བསྔལ་བ་དང༌། སྟོང་པ་དང་བདག་མེད་པར་འཛིན་ཅིང༌། གཞན་ལ་ཡང་དེ་ལྟར་ཡོངས་སུ་སྟོན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་བཅོས་མ་སྤྱོད་པ་སྟེ། དེ་ཅི་ནས་ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་ཤེས་པའི་མཁས་པ་རྣམས་ནི། དུས་ནམ་དུ་ཡང་ཆོས་རྣམས་འཇིག་པར་མི་བྱེད་དེ་དེ་རང་བཞིན་སྐྱེ་མེད་དུ་ཤེས་པའི་ཕྱིར་རོ། །
2025-10-13 13:06:12,837 [INFO] Time taken to process commentary text: 0.92s
2025-10-13 13:06:12,837 [INFO] Processing commentary text: ཞེས་གསུངས་ཏེ། གང་ལ་གཟུགས་མིན་ཞེས་པ་ནས། ཕྱིན་མཆོག་སྤྱོད་པ་ཡིན་ཞེས་པའི་བར་གྱིས། ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་གང་ལ་སྤྱོད་པ་ནི། གཟུགས་རྟག་ཅེས་བྱའམ། མི་རྟག་གོ་ཞེས་བྱ་བ་ལ་སོགས་པར་དམིགས་པ་དེ་མ་ཡིན། དེ་བཞིན་དུ་ཚོར་བ་ལ་མ་ཡིན། འདུ་ཤེས་སུ་མི་དམིགས་ཤིང༌། རྣམ་པར་ཤེས་པ་ལ་དམིགས་པ་མ་ཡིན་སེམས་དཔའ་མི་དམིགས་ལ། ཉོན་མོངས་འཁོར་བའི་ཆོས་དང་རྣམ་བྱང་མྱ་ངན་ལས་འདས་པའི་ཆོས་ཀུན་གདོད་མ་ནས་སྐྱེ་མེད་སྟོང་པའི་ཚུལ་དུ་རབ་ཏུ་ཤེས་པ་ལྟར། གཞན་ལ་ཡང་སྟོན་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །
2025-10-13 13:06:13,361 [INFO] Time taken to process commentary text: 0.52s
2025-10-13 13:06:13,363 [INFO] Processing commentary text: ཅེས་གསུངས་ཏེ། ལ་ལས་ཞེས་པ་ནས། བྱང་ཆུབ་རེག་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་གིས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་བྲིས་ནས། འཆང་ཞིང་དགེ་བའི་བཤེས་གཉེན་ལ་བྱིན་པ་དང༌། འགའ་ཞིག་དཔག་ཏུ་མེད་པའི་སངས་རྒྱས་ཀྱི་ཞིང་ཁམས་ན་གནས་པའི་སེམས་ཅན་དག་དགྲ་བཅོམ་པར་བརྟུལ་བ་དང་གཉིས་སྔ་མ་བསོད་ནམས་ཆེ་བར་བསྟན་ཏོ། །
2025-10-13 13:06:13,509 [INFO] Time taken to process commentary text: 0.15s
2025-10-13 13:06:13,509 [INFO] Processing commentary text: ཞེས་གསུངས་ཏེ། མྱུ་གུ་མེད་པར་ཞེས་པ་ནས། མེད་པར་འགྱུར་ཞེས་པའི་བར་ལ། བྱང་ཆུབ་སེམས་དཔའ་ཤེས་རབ་ཀྱི་དོན་བསྒོམ་པ་མེད་ནས། རྣམ་པར་འདྲེན་པ་སངས་རྒྱས་ནས། ཇི་སྲིད་ཉན་ཐོས་ལ་སོགས་པ་མེད་པར་འགྱུར་ཞེས་པ་མྱུ་གུ་དང༌། ཉི་མ་དང་མ་དྲོས་པའི་དཔེ་དག་གིས་བསྟན་ཏོ། །
2025-10-13 13:06:13,578 [INFO] Time taken to process commentary text: 0.07s
2025-10-13 13:06:13,578 [INFO] Processing commentary text: ཅེས་གསུངས་ཏེ། འཇིག་རྟེན་ཞེས་པ་ནས། ཆར་མི་ཕོད་ཞེས་པའི་བར་ལ། ཉི་མའི་དཀྱིལ་འཁོར་གྱི་དཔེས་ཤེས་རབ་མཆོག་ཏུ་བསྟན་ལ། དཔེ་དང་སྦྱར་ཏེ་སྲིན་བུ་མེ་ཁྱེར་ལྟ་བུའི་ཉན་ཐོས་རྣམས་ཀྱིས་འབད་པ་ཅི་སྙེད་པའང་བྱང་ཆུབ་སེམས་དཔའི་རྗེས་སུ་ཡིད་རང་བའི་ཆར་མི་ཕོད་དོ། །ཞེས་པས་བསྟན་ཏོ། །
2025-10-13 13:06:13,660 [INFO] Time taken to process commentary text: 0.08s
2025-10-13 13:06:13,660 [INFO] Processing commentary text: ཞེས་གསུངས་ཏེ། འདས་དུས་སྔོན་གྱི་ཞེས་པ་ནས། ཡིད་རང་ཞིང་ཞེས་པའི་བར་ལ། གང་ཞིག་སེམས་བསྐྱེད་པ་ནས་བཟུང་སྟེ། ལམ་ཕ་རོལ་ཏུ་ཕྱིན་པ་དྲུག་ལྡན་དུ་ཉམས་སུ་བླངས་ཏེ། སངས་རྒྱས་པའི་བར་ལ་བསོད་ནམས་ཀྱི་ཕུང་པོ་ཇི་སྙེད་པ་དག །བདག་མེད་ཀྱི་ཤེས་རབ་ཀྱིས་ཡོངས་སུ་ཟིན་པའི་བྱང་ཆུབ་སེམས་དཔའི་རྗེས་སུ་ཡིད་རང་བས་ཐོབ་བོ། །
2025-10-13 13:06:13,807 [INFO] Time taken to process commentary text: 0.15s
2025-10-13 13:06:13,807 [INFO] Processing commentary text: ཞེས་གསུངས་ཏེ། ཇི་ལྟར་བསྔོ་བའི་དོན་ནི་འགྲོ་བའི་དོན་དུ་བྱང་ཆུབ་ཕྱིར་ནི་ཐམས་ཅད་བསྔོ། །ཞེས་པས། འགྲོ་བ་ཐམས་ཅད་སྡུག་བསྔལ་ལས་གྲོལ་བར་བྱ་བའི་དོན་དུ་མི་དམིགས་པར་བསྔོ་བ་ཡིན་ནོ། །
2025-10-13 13:06:13,847 [INFO] Time taken to process commentary text: 0.04s
2025-10-13 13:06:13,847 [INFO] Processing commentary text: ཞེས་གསུངས་ཏེ། ཡོངས་བསྔོ་གལ་ཏེ་ཞེས་པ་ནས། བསྔོ་བར་ཆུད་མ་ཡིན་ཞེས་པའི་བར་ལ། གོང་ལྟར་དམིགས་མེད་དུ་བསྔོ་བ་དེ་ལས་བཟློག་ནས། ཡོངས་སུ་བསྔོ་བའི་དུས་ན་བདེན་པའི་འདུ་ཤེས་ཅན་དུ་ཤེས་པ་འབྱུང་ཞིང་དམིགས་པ་དང་བཅས་ནས་འཁོར་གསུམ་ཡོངས་སུ་རྟོགས་པའི་འདུ་ཤེས་ཅན་འདི་དག་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མ་རྟོགས་ཤིང༌། ལྟ་བའི་གནས་སེམས་ནི་འཁོར་གསུམ་ལ་ཆགས་ཤིང་ཞེན་པ་དང་བཅས་པའོ། །དམིགས་པ་ཡོད་པས་བསྔོ་བའི་ཆོ་ག་བྱས་ཀྱང་དོན་ཡོངས་སུ་བསྔོ་བར་ཆུང་བ་མ་ཡིན་ཏེ་དམིགས་པ་དང་བཅས་པའི་ཕྱིར་རོ། །
2025-10-13 13:06:14,261 [INFO] Time taken to process commentary text: 0.41s
2025-10-13 13:06:14,261 [INFO] Processing commentary text: ཞེས་གསུངས་ཏེ། གལ་ཏེ་འདི་ལྟར་ཞེས་པ་ནས། རྒྱལ་བས་གསུངས་ཞེས་པའི་བར་ལ། དེ་ལས་བཟློག་སྟེ་གནས་ཏེ། འདི་ལྟར་བསྔོ་བྱ་བསྔོ་བྱེད་ཀྱི་ཆོས་འདི་རྣམས་སྐད་ཅིག་མ་ཡིན་པས་དུས་གསུམ་དུ་མི་སྡོད་པར་འགག་ཤིང་ཟད་དེ་མེད་པ་དང༌། བསྔོ་བ་གང་དུ་ཡོངས་སུ་བསྔོ་བའི་བྱང་ཆུབ་དེ་ཡང་ཟད་ཅིང་འགགས་པ་དང༌། བསྔོ་བྱ་དགེ་བའི་ཆོས་ཀྱིས་ཡང་དག་པར་ན་བསྔོ་བྱེད་ཀྱི་ཆོས་ལ་དུས་ནམ་ཡང་བསྔོ་རྒྱུ་མེད་པས་མི་བསྔོ་བར་ཡོངས་སུ་ཤེས་པར་གྱུར་ནས། དེ་ལྟར་རབ་ཏུ་ཤེས་པས་དེ་ལ་དམིགས་པ་མེད་པར་ཡང་དག་པར་ཡོངས་སུ་བསྔོས་པ་ཡིན་ནོ། །དེ་ལས་བཟློག་པ་གལ་ཏེ། བསྔོ་བྱ་བསྔོ་བྱེད་དུ་དངོས་པོ་དང༌། མཚན་མར་བྱེད་ན་དགེ་བ་དེ་ནི་བསྔོ་བ་བྱས་པ་མ་ཡིན་ཏེ། ཅི་སྟེ་དེ་བདག་ཏུ་འཛིན་པའི་མཚན་མ་མེད་ན་བྱང་ཆུབ་ཏུ་བསྔོ་བ་བྱས་པ་ཡིན་ནོ། །ཇི་ལྟར་དམིགས་པ་དང་བཅས་པས་བསྔོ་ན། དཔེར་ན་དུག་དང་འདྲེས་པའི་ཁ་ཟས་བཟང་པོ་ཟ་བ་དེ་རྒྱུའི་དུས་ན་རོ་ཞིམ་ཡང༌། ཞུ་བའི་དུས་སམ་འབྲས་བུའི་དུས་ན་སྡུག་བསྔལ་སྐྱེད་པ་བཞིན་དུ། དཀར་པོའི་ཆོས་ལ་དམིགས་ལ་ཁ་ཟས་དུག་ཅན་ཟ་བ་དེ་དང་འདྲ་སྟེ་རྒྱུའི་དུས་ན་དགའ་བ་ཡིན་ཡང་དམིགས་པ་དང་བཅས་པས་འཁོར་བའི་དུ་ཁ་བསྐྱེད་པར་རྒྱལ་བས་གསུངས་སོ། །
2025-10-13 13:06:16,262 [INFO] Time taken to process commentary text: 2.00s
2025-10-13 13:06:16,262 [INFO] Processing commentary text: ཞེས་གསུངས་ཏེ། དེ་ལྟས་འདི་ལྟར་ཞེས་པ་ནས། དེ་ལྟར་ཡོངས་སུ་བསྔོ་ཞེས་པའི་བར་ལ། དེ་ལྟ་བས་ན་ཚུལ་དེ་ལྟར་ཡོངས་སུ་བསྔོ་བ་ལ་བསླབ་པར་བྱ་སྟེ། དཔེ་སྔར་ཇི་ལྟར་དུས་གསུམ་གྱི་རྒྱལ་བ་དེ་དག་གིས་བསྔོ་རྒྱུའི་དགེ་བ་དེའི་རང་བཞིན་མཁྱེན་པའི་རྣམ་པ་སྟེ། ངོ་བོ་གང་ཡིན་པ་དང༌། འབྱུང་གང་སྟེ་རྒྱུའི་ཆོས་དང་མཚན་ཉིད་དེ་མཚོན་པ་དེ་ཡིན་ལ། ཡང་ན་རིམ་པ་ལྟར་ངོ་བོ་རང་བཞིན་མཚན་ཉིད་གསུམ་གྱིས་བསྡུས་པ་དེ་ལ་རྗེས་སུ་ཡིད་རང་བའི་ཚུལ་དེ་ལྟ་དེ་ལྟར་ཡོངས་སུ་བསྔོ་བར་བྱའོ། །
2025-10-13 13:06:16,728 [INFO] Time taken to process commentary text: 0.47s
2025-10-13 13:06:16,728 [INFO] Processing commentary text: ཞེས་གསུངས་ཏེ། དེ་ལྟར་བསོད་ནམས་ཞེས་པ་ནས། ཐམས་ཅད་ཟིལ་གྱིས་གནོན་ཞེས་པའི་བར་ལ། དམིགས་པ་མེད་པའི་ཚུལ་དེ་ལྟར་རྗེས་སུ་ཡིད་རང་བའི་བསོད་ནམས་དེ་དག་བྱང་ཆུབ་ཏུ་མི་དམིགས་པར་ཡོངས་སུ་བསྔོ་བར་བྱེད་ན། དམིགས་པའི་དུག་མེད་དེ་བཀའ་བཞིན་དུ་བསྒྲུབ་པས་སངས་རྒྱས་མི་སྤོང་བ་དང༌། གཞན་ལ་ཡང་རྒྱལ་བས་གསུངས་པ་ལྟར་སྨྲས་པ་ཡིན་ལ། ཚུལ་དེ་ལྟར་ཡོངས་སུ་བསྔོ་བའི་དཔའ་བོ་དེ་ནི་འཇིག་རྟེན་ན་གང་ཡང་རུང་བ་དམིགས་པ་ཅན་གྱི། བྱང་ཆུབ་སེམས་དཔའི་དགེ་བ་ཇི་སྙེད་བསགས་པ་དེ་དག་ཐམས་ཅད་དམིགས་མེད་ཀྱིས་ཟིལ་གྱི་གནོན་པ་ཡིན་ནོ། །
2025-10-13 13:06:17,360 [INFO] Time taken to process commentary text: 0.63s
2025-10-13 13:06:17,360 [INFO] Processing commentary text: ཞེས་གསུངས་ཏེ། དམུས་ལོང་དམིགས་བུ་མེད་ཞེས་པ་ནས། རྔན་པ་མི་ཐོབ་བཞིན་ཞེས་པའི་བར་ལ། དམུས་ལོང་གི་དཔེ་བཞིན་དུ་དངོས་གཞི་མི་དམིགས་པའི་ཤེས་རབ་མེད་ན་སངས་རྒྱས་ཀྱི་སར་འགྲོ་བའི་མིག་མེད་པས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ལྔ་པོ་འདི་དག་ལ། རྗེས་སུ་འཁྲིད་པའི་དམིགས་བུ་ཤེས་རབ་མེད་པས་འབྲས་བུ་བྱང་ཆུབ་ལ་རེག་པར་ནུས་པ་མ་ཡིན་ནོ། །གང་གི་ཚེ་དངོས་གཞི་མི་དམིགས་པའི་ཤེས་རབ་ཀྱི་ཕ་རོལ་ཏུ་ཕྱིན་པས་ནི། རབ་ཏུ་ཟིན་པར་གྱུར་བ་དེའི་ཚེ་མིག་སྙེད་པར་འགྱུར་ཞིང་ཕ་རོལ་ཏུ་ཕྱིན་པའི་མིང་ཡང་འཐོབ་བོ། །དགེ་བ་གཞན་ཚང་ཡང་ཤེས་རབ་ཀྱི་མིག་མེད་ན་འབྲས་བུ་མི་འཐོབ་པའི་དཔེ་ནི། དཔེར་ན་རི་མོའི་ལས་ནི་ཡོངས་སུ་ཟིན་ཀྱང་མིག་འབྲས་མེད་པ་དཔེ་ནི། ཇི་སྲིད་དུ་མིག་འབྲས་མ་ཐོབ་ཀྱི་བར་དུ་ལྷ་བཟོ་བས་རྔན་པ་མི་འཐོབ་པ་བཞིན་ནོ། །
2025-10-13 13:06:18,798 [INFO] Time taken to process commentary text: 1.44s
2025-10-13 13:06:18,798 [INFO] Processing commentary text: ཞེས་གསུངས་ཏེ། གང་ཚེ་འདུ་བྱས་ཞེས་པ་ནས། སྤྱོད་མ་ཡིན་ཞེས་པའི་བར་ལ། འོ་ན་ཤེས་རབ་དེའི་རང་བཞིན་གང་ཞེ་ན་གང་གི་ཚེ་འདུ་བྱས་འཁོར་བ་དང་འདུས་མ་བྱས་མྱ་ངན་ལས་འདས་པ་དང༌། དཀར་པོ་དགེ་བ་དང་ནག་པོ་མི་དགེ་བའི་ཆོས་ཐམས་ཅད་མཐར་ཐུག་དཔྱོད་པའི་བློ་ཤེས་རབ་ཀྱིས་རྣམ་པར་བཤིག་ནས་བཙལ་ན་རྡུལ་ཕྲ་རབ་ཙམ་མི་དམིགས་པ་དེའི་ཚེ། དོན་དམ་ཅི་ཡང་མ་གྲུབ་པར་རྟོགས་པས་འཇིག་རྟེན་དག་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བའི་གྲངས་སུ་འགྲོའོ། །དེ་ལྟར་བློ་ཡུལ་ཅི་ལ་ཡང་མི་གནས་པའི་དཔེ་ནམ་མཁའ་གང་ལ་ཡང་མི་གནས་པར་ཅུང་ཟད་དེ་དང་འདྲའོ། །གལ་ཏེ་དེ་ལས་གཞན་དུ་ན་བདག་ནི་རྒྱལ་བ་རྣམས་ཀྱིས་རྟོགས་ནས་གསུངས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པར་བྱ་ཞིང༌། སེམས་ཅན་སྡུག་བསྔལ་ལ་རེག་ཅིང་ཉམས་ཐག་པ་བྱེ་བ་ཁྲག་ཁྲིག་མང་པོ་གྲོལ་བར་སེམས་དཔའ་དེ་བདག་དང་སེམས་ཅན་ཐ་དད་དུ་འདུ་ཤེས་ཤིང་བདེན་པར་ཡོངས་སུ་རྟོག་པའི་བྱང་ཆུབ་སེམས་དཔའ་སྟེ། འདི་ནི་དམིགས་པ་དང་བཅས་པས་ན་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་མ་ཡིན་ནོ། །
2025-10-13 13:06:20,567 [INFO] Time taken to process commentary text: 1.77s
2025-10-13 13:06:20,567 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། གྱུར་ན་མི་རུང་ངོ་ཞེས་པའི་བར་གྱིས། རྒྱུ་བྱང་ཆུབ་སེམས་དཔའ་གང་ལ་ལ་ཞིག་སྔོན་ཆད་བྱང་ཆུབ་ཀྱི་སེམས་སྤྱད་པར་སྤྱོད་པའི་ཚེ་ན། ལམ་ཕ་རོལ་ཏུ་ཕྱིན་པ་སྤྱོད་པ་ལ་མཁས་ཤིང་རྟོགས་པ་ལ་སོམ་ཉི་མེད་པ་ལ། ཚེ་འདིར་ཡང་ཕ་རོལ་ཏུ་ཕྱིན་པ་ཐོས་མ་ཐག་ཏུ་བྱང་ཆུབ་ཀྱི་སེམས་དེ་ནི་བདག་གི་སྟོན་པ་ཡིན་ནོ་སྙམ་པའི་འདུ་ཤེས་བསྐྱེད་ལ། འབྲས་བུ་དེས་ནི་བྱང་ཆུབ་ཞི་བར་མྱུར་དུ་རྟོགས་པར་འགྱུར་རོ། །དེ་ལས་བཟློག་པ་སྔོན་སྤྱད་པ་སྤྱོད་པའི་ཚེ་ན། སངས་རྒྱས་བྱེ་བ་ཁྲག་ཁྲིག་ལ་བསྙེན་བཀུར་གྱི་དགེ་བ་བྱས་ཀྱང༌། ངོ་བོ་རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མ་དད་པས་མ་ཉན་ན། ཚེ་འདིར་འཆད་པ་ལ་ཉན་པས་ཐོས་ནས་བློ་ཆུང་དེ་ཡིས་མ་དད་པ་འདི་ནི་སངས་རྒྱས་ཀྱི་བཀའ་མ་ཡིན་ནོ། །ཞེས་སྤོང་བར་བྱེད་དེ། སྤངས་ནས་གཉེན་པོ་གཞན་གྱི་སྐབས་མེད་པར་གྱུར་པ་དེ་ནི་འབྲས་བུ་མནར་མེད་པའི་དམྱལ་བར་འགྲོའོ། །དོན་བསྡུ་བ་དེ་ལྟ་བས་ན་གལ་ཏེ་སངས་རྒྱས་ཀྱི་ཡེ་ཤེས་མཆོག་ལ་རེག་ཅིང་ཐོབ་པར་འདོད་ན་རྒྱལ་བའི་ཡུམ་འདིར་དད་པར་གྱིས་ཤིག འདི་ལ་དད་པར་མ་བྱས་ན་དཔེ་ཅི་དང་འདྲ་ན། དཔེར་ན་ཚོང་པ་རིན་ཆེན་གླིང་དུ་སོང་ནས་ནོར་བུ་མ་རྙེད་པར་སླར་ལོག་པ་ལྟ་བུའོ། །
2025-10-13 13:06:22,376 [INFO] Time taken to process commentary text: 1.81s
2025-10-13 13:06:22,376 [INFO] Processing commentary text: ཅེས་གསུངས་ཏེ། གཟུགས་ཀྱི་དག་པ་ཞེས་པ་ནས། དབྱེར་མེད་གཅད་དུ་མེད་ཞེས་བར་ལ། ཤེས་རབ་ཀྱི་ཡུལ་ནི་ཆོས་ཐམས་ཅད་རང་བཞིན་མེད་པ་སྟེ། ཡུལ་ནི་གཟུགས་ཀྱི་དག་པ་སྐྱེས་བུ་ཟུང་བཞི་འབྲས་བུ་དག་དང་རིག་པར་བྱའོ། །དེ་ལྟར་འབྲས་བུ་བཞི་དག་དཔེ་དང་ཆོས་ཅན་གཟུགས་དག་པ་དང༌། ཐེག་ཆེན་གྱི་འབྲས་བུ་ཐམས་ཅད་མཁྱེན་པ་ཉིད་དག་པར་གསུངས་ལ། དེ་ལྟར་ཐམས་ཅད་མཁྱེན་པ་ཉིད་དག་པ་དང༌། འབྲས་བུ་བཞི་དག་པ་དང་ཆོས་ཅན་གཟུགས་དག་པ་གསུམ་པོ་ལ་ཐ་དད་མེད་པའི་དཔེ་ནི། ནམ་མཁའི་ཁམས་དང་མཚུངས་ཏེ་དངོས་པོ་ལ་དབྱེར་མེད་ཅིང་བློས་ཀྱང་ཐ་དད་དུ་གཅད་དུ་མེད་དོ། །དེ་ཡན་ཆད་ཀྱི་ལམ་ཤེས་བཤད་ནས།
2025-10-13 13:06:23,062 [INFO] Time taken to process commentary text: 0.69s
2025-10-13 13:06:23,062 [INFO] Processing commentary text: སྐབས་གསུམ་པ་ཀུན་ཤེས་པའི་གཞི་ཤེས་པའི་ངོ་བོ་ནི། གཞི་ལམ་དུ་བརྟེན་དུ་གྱུར་པའི་ཕུང་པོ་ཁམས་དང་སྐྱེ་མཆེད་ཀྱི་ཆོས་རྣམས་མི་དམིགས་པར་རྟོགས་པ་ཡིན་ཏེ། སྒྲོ་འདོགས་སྐྱེ་བའི་གཞི་དང༌། སྒྲོ་འདོགས་གཅད་པའི་གཞི་ཡིན་པས་གཞི་ཤེས་བྱ། དེ་བདག་མེད་གཉིས་ཅི་རིགས་པར་རྟོགས་པས་གཞི་རྩ་ཆོད་པའི་ཕྱིར་གཞི་ཤེས་ཡིན་ནོ། །འདི་ལ་གཉིས་ལས་གོལ་ས་མི་མཐུན་ཕྱོགས་ཉན་རང་གི་གཞི་ཤེས་ཡིན་ལ། དེ་གཉེན་པོ་ཐེག་ཆེན་གྱི་གཞི་ཤེས་ཡིན་པར་མཚོན་ནས་བསྟན་པས་ཐེག་དམན་གྱི་གོལ་ས་བཅད་པའི་ཚུལ་གྱིས་ཉམས་སུ་ལེན་པའོ། །འདི་ལ་མཚོན་བྱེད་ཀྱི་ཆོས་དགུ་ཡོད་དེ།དེ་ཡང༌།ཤེས་པས་སྲིད་ལ་མི་གནས་ཤིང༌། །སྙིང་རྗེས་ཞི་ལ་མི་གནས་དང༌། །མི་མཐུན་གཉེན་པོ་ཕྱོགས་དག་དང༌། །སྦྱོར་དང་དེའི་མཉམ་ཉིད་དང༌། །ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་ཤེས་ཉིད་དུ་འདོད། །ཞེས་པས་སྐབས་ཕྲན་གྱིས་ཕྱེ་བ་འདི་དག་ཀྱང་ཞོར་ལ་ཚང་བ་ཡིན་ཏེ། རྒྱས་པར་གཞན་དུ་ཤེས་སོ། །
2025-10-13 13:06:26,819 [INFO] Time taken to process commentary text: 3.76s
2025-10-13 13:06:26,819 [INFO] Processing commentary text: ཞེས་གསུངས་ཏེ། དཔའ་བོ་གར་སྤྱོད་ཅེས་པ་ནས། རྣམ་པར་རྒྱུ་ཞེས་པའི་བར་གྱིས། དེ་ཡང་དཔའ་བོ་བྱང་ཆུབ་སེམས་དཔའ་གར་ལྟར་ཐབས་སྣ་ཚོགས་ཀྱིས་སྤྱོད་པ་དང་ཤེས་རབ་ཀྱི་ཕ་རོལ་ཏུ་ཕྱིན་པའི་མཐུ་ཡིས། ཁམས་གསུམ་གྱི་རྒྱུ་ཉོན་མོངས་པ་གཉིས་ལས་ཡང་དག་པར་འདས་ལ་ཉན་ཐོས་ཞི་བ་ཕྱོགས་གཅིག་པ་ལྟར་དུ་རྣམ་པར་གྲོལ་བའང་མིན། མ་རིག་པ་དང་ལྟ་བའི་ཉོན་མོངས་པ་བཙལ་བར་གྱུར་ཀྱང་འདོད་པ་དང་སྲེད་པའི་ཟག་པ་ཙམ་ཡང་མ་སྤངས་པར་ཐབས་མཁས་ཀྱི་སྐྱེ་བ་ལྟར་སྟོན་པར་བྱེད་ཅིང༌། དཔེ་དེ་བཞིན་དུ་རྒ་བ་དང་ན་བ་དང་འཆི་བ་མེད་ཀྱང་གདུལ་བྱའི་བློ་ངོར་འཆི་འཕོ་ལ་སོགས་ཡོད་པ་ལྟར་སྟོན། དེ་ལྟ་བུའི་ཤེས་རབ་མེད་པའི་འགྲོ་བ་འདི་དག་ནི་མིང་གཞིའི་ཕུང་པོ་སྟེ། ཚོར་བ་དང་འདུ་ཤེས་འདུ་བྱེད་རྣམ་ཤེས་བཞི་དང་གཟུགས་ཀྱི་ཕུང་པོ་སྟེ། ཕུང་པོ་ལྔའི་འདམ་ལྟར་ཐོན་དཀའ་བ་དེ་དག་ལ་ཆགས་ཤིང༌། དཔེར་ན་རླུང་གིས་བསྐྱོད་པའི་ཟོ་ཆུ་ཁྱུད་མོའི་འཁོར་ལོ་ལྟ་བུའི་དོན་འཁོར་བའི་འཁོར་ལོ་ཁམས་གསུམ་དང་རིགས་དྲུག་ཏུ་ཡང་དང་ཡང་དུ་འཁྱམ། འགྲོ་བ་ལམ་ལ་འཁྲུལ་པ་རྣམས་དཔེར་ན་རི་དྭགས་རྒྱར་ཆུད་པ་དེ་མི་ཐར་པ་དེ་དང་འདྲ་བར་ཆུ་བོ་བཞིའི་རྒྱར་ཆུད་པས་འཁོར་བ་ལས་མི་ཐར་བར་ཤེས་ནས། མི་དམིགས་པར་ཤེས་པའི་ཤེས་རབ་དང་ལྡན་པ་དེ་ནམ་མཁའ་ལ་བྱ་འཕུར་བ་བཞིན་དུ་གང་ལ་ཡང་མ་ཞེན་ཅིང་མི་བརྟེན་པར་རྣམ་པར་རྒྱུས་སོ། །
2025-10-13 13:06:28,842 [INFO] Time taken to process commentary text: 2.03s
2025-10-13 13:06:28,842 [INFO] Processing commentary text: ཅེས་གསུངས་ཏེ། སྤྱོད་པ་ཡོངས་དག་ཞེས་པ་ནས། ཆགས་པ་མེད་པར་འགྲོ་ཞེས་པའི་བར་ལ། བྱང་ཆུབ་སེམས་དཔའ་སྤྱོད་པ་ཡོངས་སུ་དག་པ་གང་ལ་ལ་ཞིག་ཡུལ་གཟུགས་ལ་ཞེན་པས་མི་སྤྱོད་ཅིང༌། དེ་བཞིན་དུ་རྣམ་ཤེས་དང་འདུ་ཤེས་ཚོར་བ་དང༌། སེམས་པ་ལ་ཞེན་པའི་སྒོ་ནས་མི་སྤྱོད་ན། མ་ཞེན་པ་དེ་ལྟར་སྤྱོད་པ་དེ་ཆགས་པ་དང་སྡང་བ་ཐམས་ཅད་ཡོངས་སུ་སྤོང་ཞིང༌། ཆགས་ཤིང་ཞེན་པ་ལས་བློ་རྣམ་པར་འགྲོ་བ་དེ་བདེ་བར་གཤེགས་པ་རྣམས་ཀྱིས་ཤེས་རབ་ལ་སྤྱོད་པ་ཡིན་ལ། དེ་ལྟར་ཕུང་པོ་ལྔ་ལ་སྣང་བདེན་དུ་མ་ཞེན་པའི་སྒོ་ནས་སྤྱོད་པའི་བྱང་ཆུབ་སེམས་དཔའ་དེ་སྦྱངས་འཕྲོ་ཡོད་པས་མཁས། དོན་རྟོགས་པས་གསལ་བ་དེ་རང་རྒྱུད་ཀྱིས་ཆགས་ཤིང་ཞེན་པ་བཅད་ནས་འགྲོ་བ་ཁམས་གསུམ་ལའང་ཆགས་ཤིང་ཞེན་པ་མེད་པར་སངས་རྒྱས་ཀྱི་སར་འགྲོ་བའོ། །
2025-10-13 13:06:29,582 [INFO] Time taken to process commentary text: 0.74s
2025-10-13 13:06:29,582 [INFO] Processing commentary text: ཞེས་གསུངས་ཏེ། ཉི་མ་སྒྲ་གཅན་གཟའ་བྲལ་ཞེས་པ་ནས། ཕྱིན་མཆོག་སྤྱོད་པ་ཡིན་ཞེས་པའི་བར་ལ། མ་རིག་པའི་མུན་པ་སེལ་ཞིང་དངོས་འཛིན་བསྲེགས་པའི་དཔེ་ནི། དཔེར་ན་ཉི་མ་སྒྲ་གཅན་འཛིན་གྱི་གཟའ་དང་བྲལ་བ་དེ་མུན་པ་ལྟས་ནས་འོད་ལྷ་ངེ་འདུག་པ་དང༌། མེ་བཏང་བས་བསྲེག་པའི་དངོས་པོ་རྩ་དང་ཤིང་དང་ནགས་ཚལ་ལ་སོགས་པ་བསྲེག་པ་བཞིན་དུ། ཀུན་ནས་ཉོན་མོངས་པ་དང་གཉེན་པོ་རྣམ་བྱང་གི་ཆོས་རྣམས་ཐམས་ཅད་རང་བཞིན་གྱིས་དག་ཀྱང་བློས་ཀྱང་ཡོངས་སུ་དག་པར་བྱང་ཆུབ་སེམས་དཔའ་དེས་ལམ་མི་དམིགས་པར་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་བལྟས་པས་བྱེད་པ་པོ་བྱང་ཆུབ་སེམས་དཔའ་མི་དམིགས་པ་ལ་ལྟ་བྱ་དང་ལྟ་ཚུལ་གྱི་ཆོས་ཀུན་ཀྱང་མི་དམིགས་ཏེ། དེ་ལྟར་འཁོར་གསུམ་མི་དམིགས་པར་ཤེས་པ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །དེ་ཡན་ཆད་ཀྱིས་ལྟ་བའི་དོན་མཁྱེན་པ་གསུམ་པོ་འབྲིང་དུ་བསྟན་ཟིན་ནས།
2025-10-13 13:06:30,629 [INFO] Time taken to process commentary text: 1.04s
2025-10-13 13:06:30,629 [INFO] Processing commentary text: གསུམ་པ་རྒྱས་པར་བཤད་པ་ལ་རྣམ་གྲངས་ལྔ། སྦྱོར་བ་འཇུག་པ་ནས་བཟུང་བསླབ་པའི་རིམ་པ་དང༌། འབྲས་བུ་སྨོན་པ་ནས་བཟུང་བསླབ་པའི་རིམ་པ་དང༌། རྟེན་གྱི་གང་ཟག་ངོས་བཟུང་བའི་སྒོ་ནས་བསླབ་པའི་རིམ་པ་དང༌། དེ་ལྟར་སློབ་པའི་གང་ཟག་གི་ཆེ་བ་བསྔགས་པ་དང༌། བསླབ་བྱ་ཆོས་ཀྱི་ཆེ་བ་བསྔགས་པའོ། །དང་པོ་སྦྱོར་བ་འཇུག་པ་ནས་བཟུང་བསླབ་པའི་རིམ་པ་ལ་ཡང་ལྔ། དྲི་བ་སྔོན་དུ་འགྲོ་བས་ཤེས་རབ་ལ་སྦྱོར་བའི་དོན་བསྟན་པ་དང༌། སྦྱོར་བ་ལ་ལེགས་པར་གནས་པའི་ཡོན་ཏན་དང༌། སྦྱོར་བ་བར་དུ་གཅོད་པའི་རྐྱེན་བསྟན་པ་དང༌། བར་ཆད་བྱུང་ཡང་མི་ཚུགས་པའི་རྒྱུ་དང༌། བར་ཆད་མེད་པར་བྱ་བའི་རིམ་པའོ། །དང་པོ་དྲི་བ་སྔོན་དུ་འགྲོ་བས་ཤེས་རབ་ལ་སྦྱོར་བ་ནི།མཁྱེན་པ་གསུམ་གྱི་དོན་ཉམས་སུ་ལེན་པའི་ཐབས་ལ་བསྒོམ་པའི་དོན་མཉམ་བཞག་གཙོ་ཆེར་སྟོན་པའི་རྣམ་ཀུན་རྩེ་མོ་གཉིས་ལས། སྐབས་བཞི་པའི་དོན་རྣམ་ཀུན་མངོན་རྫོགས་ཀྱི་སྦྱོར་བའི་ངོ་བོ་ནི། ཆོས་སྐུའི་རྒྱུ་བཞི་ལམ་རྣམ་གསུམ་དམིགས་པར་བསྡུས་ནས་བསྒོམས་པས་མཁྱེན་གསུམ་གྱི་རྟོགས་པ་འབད་རྩོལ་གྱི་དབང་དུ་བྱས་པའོ། །སྦྱོར་བཞི་རང་གི་ངོ་བོའི་སྒོ་ནས་བསྟན་པས་མཚོན་ནས་བསྟན་མི་དགོས། འདི་ལ་དབྱེ་བ་བཅུ་གཅིག་གིས་བསྟན་ལ། གཞན་ཡང་སྐབས་ཕྲན་འདི་དག་གིས་ཀྱང་བསྟན་ཏེ།རྣམ་པ་སྦྱོར་བ་བཅས་རྣམས་དང༌། །ཡོན་ཏན་སྐྱོན་ནི་མཚན་ཉིད་བཅས། །ཐར་དང་ངེས་འབྱེད་ཆ་མཐུན་དང༌། །སློབ་པ་ཕྱིར་མི་ལྡོག་པའི་ཚོགས། །སྲིད་དང་ཞི་བ་མཉམ་ཉིད་དང༌། །ཞིང་དག་བླ་ན་མེད་པ་དང༌། །རྣམ་ཀུན་མངོན་རྫོགས་རྟོགས་པ་དང༌། །འདི་ནི་ཐབས་མཁས་བཅས་པ་ཡིན། ཞེས་པས་མཚམས་ཕྱེ་བ་མེད་ཀྱང་ཤུགས་ཀྱི་ཚང་ངོ༌། །
2025-10-13 13:06:38,470 [INFO] Time taken to process commentary text: 7.84s
2025-10-13 13:06:38,470 [INFO] Processing commentary text: ཞེས་གསུངས་ཏེ། དེ་ལ་རྒྱལ་བ་ལ་ནི་ཞེས་པ་ནས། སེམས་དཔའ་བརྩོན་ཞེས་པའི་བར་ལ། རྒྱལ་བ་ཤཱཀྱ་ཐུབ་པ་ལ་ནི་ལྷའི་དབང་པོ་བརྒྱ་བྱིན་གྱིས་ཞུས་པ། བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པར་འདོད་པ་དེས་ཇི་ལྟར་བརྩོན། མི་སྦྱོར་བའི་སྦྱོར་གཞི་ཇི་ལྟར་བསླབ་པར་བགྱི། ཞེས་ཞུས་པས་དེའི་ལན་དུ། ཕུང་པོ་དང་ཁམས་དང་སྐྱེ་མཆེད་ལ་སོགས་པའི་ཆོས་གང་ལ་ཡང་རྡུལ་ཙམ་ཡང་བརྩོན་པར་མི་བྱེད་ཅིང༌། ཕུང་པོ་ལ་སོགས་པར་མི་བརྩོན་པ་དེ་ནི་བྱང་ཆུབ་སེམས་དཔའི་བརྩོན་པ་ཡིན་ནོ། །
2025-10-13 13:06:39,098 [INFO] Time taken to process commentary text: 0.63s
2025-10-13 13:06:39,098 [INFO] Processing commentary text: ཞེས་གསུངས་ཏེ། གང་ཞིག་ཆོས་འདི་ཞེས་པ་ནས། ལྷག་བཅས་ཡིན་ཞེས་པའི་བར་ལ། གང་ཟག་གང་ལ་ལ་ཞིག་ཉོན་མོངས་འཁོར་བའི་ཆོས་དང་རྣམ་བྱང་མྱ་ངན་ལས་འདས་པའི་ཆོས་འདི་རྣམས་ཐམས་ཅད་སྤྲུལ་པ་དང་སྒྱུ་མ་འདྲ་བར་སྣང་ཡང་བདེན་པ་མེད་པར་ཤེས་ཤིང༌། དེ་ལ་དེ་ལྟར་མ་ཡིན་ཞིང་བསླབ་མི་དགོས་སྙམ་པའི་སོམ་ཉི་མེད་ཅིང་དེ་ལྟར་སློབ་པ་ལ་ཕྱིར་ཞིང་སྦྱོར་བར་བྱེད་པ་སེམས་ཅན་དེ་ནི་སྔོན་འབྱུང་གི་དུས་རིང་མོ་ཞིག་ནས་ཐེག་ཆེན་གྱི་ལམ་འདི་ལ་ཞུགས་ཟིན་པར་རིག་པར་བྱ་ཞིང༌། སྔོན་ཡང་ཡུལ་ཡང་དག་པར་རྫོགས་པའི་སངས་རྒྱས་བྱེ་བ་ཁྲག་ཁྲིག་མང་པོ་རྣམས་ལ་ལྷག་པར་བསྙེན་བཀུར་བྱས་པ་ཡིན་ནོ། །
2025-10-13 13:06:39,848 [INFO] Time taken to process commentary text: 0.75s
2025-10-13 13:06:39,848 [INFO] Processing commentary text: ཞེས་གསུངས་ཏེ། དགོན་པའི་ལམ་ནི་ཞེས་པ་ནས། ས་ལ་མིན་ཞེས་པའི་བར་ལ། གནག་རྫིའི་དཔེ་དེ་བཞིན་དུ་བྱང་ཆུབ་ཡོངས་སུ་ཚོལ་བ་ལ་ཞུགས་པའི་ཚེ་རྒྱལ་བ་རྣམས་ཀྱིས། ཤེས་རབ་ཀྱི་ཕ་རོལ་ཏུ་ཕྱིན་པ་འདི་མཉན་པ་ལ་སོགས་པ་གང་ཐོབ་པ་དེ་ནི་ངན་འགྲོའི་འཇིགས་པ་ལས་དབུགས་ཕྱིན་པ་ཐོབ་པར་གྱུར་ཅིང་ཉན་རང་དུ་ལྷུང་གིས་དོགས་པའི་འཇིགས་པ་མེད་དོ། །ཉན་ཐོས་དགྲ་བཅོམ་པའི་ས་ལ་སློབ་པ་མ་ཡིན་ཞིང་རྐྱེན་རྟོགས་རང་སངས་རྒྱས་ཀྱི་ས་ལ་སློབ་པ་མ་ཡིན་ནོ། །
2025-10-13 13:06:40,266 [INFO] Time taken to process commentary text: 0.41s
2025-10-13 13:06:40,266 [INFO] Processing commentary text: ཞེས་གསུངས་ཏེ། མི་ཞིག་རྒྱ་མཚོ་ཞེས་པ་ནས། བདག་རེག་འགྱུར་ཞེས་པའི་བར་ལ། རྒྱ་མཚོའི་དཔེ་དེ་ལྟར་བྱང་ཆུབ་དམ་པར་བསྒྲུབ་པའི་ལམ་ལ་རབ་ཏུ་ཞུགས་ཏེ་རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འདི་ཉིད་ཡིན་པར་རིག་པར་བྱས་ལ། དེ་ནི་རྣམ་པར་འདྲེན་པས་བྱང་ཆུབ་ཏུ་ལུང་བསྟན་པར་མ་གྱུར་ཀྱང༌། འདི་ནས་བཤད་པ་དང་བདག་གི་བློ་མཐུན་པར་འདུག་པས། དེ་ཡང་སངས་རྒྱས་ཀྱི་བྱང་ཆུབ་དེ་དུས་རིང་པོ་མི་ཐོགས་པར་བདག་གིས་རེག་ཅིང་ཐོབ་པར་འགྱུར་རོ་སྙམ་དུ་བལྟའོ། །
2025-10-13 13:06:40,735 [INFO] Time taken to process commentary text: 0.47s
2025-10-13 13:06:40,735 [INFO] Processing commentary text: ཅེས་གསུངས་ཏེ། དཔྱིད་དུས་བཟང་ལ་ཞེས་པ་ནས། བྱང་ཆུབ་འཐོབ་ཅེས་པའི་བར་ལ། སྡོང་པོའི་དཔེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་འདི་གང་ཟག་སུའི་ལག་ཏུ་ཐོབ་ཅིང་ཐོས་པ་ལ་སོགས་བྱས་པས་དུས་རིང་པོར་མི་ཐོགས་པར་འདྲེན་པ་རྣམས་ཀྱིས་བྱང་ཆུབ་འཐོབ་བོ། །
2025-10-13 13:06:40,831 [INFO] Time taken to process commentary text: 0.10s
2025-10-13 13:06:40,831 [INFO] Processing commentary text: ཅེས་གསུངས་ཏེ། དཔེར་ན་བུད་མེད་ཞེས་པ་ནས། བྱང་ཆུབ་རེག་ཅེས་པའི་བར་ལ། སྦྲུམ་མའི་དཔེ་དེ་བཞིན་དུ་བྱང་ཆུབ་སེམས་དཔའ་རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉན་ཅིང་ཐོས་པས་ཆོས་ལ་དགའ་བ་དང་འབྲས་བུ་ལ་འདུན་པ་བསྐྱེད་པས་མྱུར་དུ་བྱང་ཆུབ་ལ་རེག་པར་འགྱུར་རོ། །
2025-10-13 13:06:40,923 [INFO] Time taken to process commentary text: 0.10s
2025-10-13 13:06:40,923 [INFO] Processing commentary text: ཞེས་གསུངས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པ་ནས། འགྲིབ་མི་མཐོང་ཞེས་པའི་བར་ལ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པའི་ཚེ། ཞི་གནས་དང་ལྷག་མཐོང་ཟུང་དུ་འབྲེལ་བའི་རྣལ་འབྱོར་པ་དེས་ཡུལ་གཟུགས་ཀྱི་དེ་བཞིན་ཉིད་ལ་མང་དུ་འཕེལ་བ་དང་ནི་ཉུང་ངུ་ཡོངས་སུ་འགྲིབ་པ་མི་མཐོང་སྟེ་ངོ་བོ་དང་ཡོངས་སུ་བྲལ་བའི་ཕྱིར་རོ། །
2025-10-13 13:06:41,152 [INFO] Time taken to process commentary text: 0.22s
2025-10-13 13:06:41,152 [INFO] Processing commentary text: ཞེས་གསུངས་ཏེ། གང་ཞིག་ཞེས་པ་ནས། ཤེས་རབ་གནས་ཞེས་པའི་བར་ལ། སྔར་གང་ཞིག་ཆོས་ཡིན་པ་དང༌། ཆོས་མིན་པ་དང་ཆོས་དེ་དག་གི་དབྱིངས་སྟོང་པ་ཉིད་མི་མཐོང་ཞིང༌། རྟོགས་ཀྱང་མྱ་ངན་ལས་འདས་པ་ལ་མི་རེག་པའི་བྱང་ཆུབ་སེམས་དཔའ་དེ་ནི་བློ་ཤེས་རབ་ལའང་གནས་པ་ཡིན་ནོ། །
2025-10-13 13:06:41,257 [INFO] Time taken to process commentary text: 0.10s
2025-10-13 13:06:41,257 [INFO] Processing commentary text: ཞེས་གསུངས་ཏེ། གང་ཞིག་འདིར་སྤྱོད་ཞེས་པ་ནས། ཕྱིན་མཆོག་སྤྱོད་པ་ཡིན་ཞེས་པའི་བར་ལ། བྱང་ཆུབ་སེམས་དཔའ་ཡུམ་འདིར་སྤྱོད་པ་དེ་ལ་སྤྱད་པས་སངས་རྒྱས་ཀྱི་ཆོས་རྣམས་ལ་བླང་བྱར་འཛིན་པའི་ཚུལ་གྱིས་མི་རྟོག་སྟེ། ཆོས་གང་ཞེ་ན་སྟོབས་བཅུ་དང་རྫུ་འཕྲུལ་གྱི་རྐང་པ་བཞི་དང་འབྲས་བུ་བྱང་ཆུབ་ཞི་བ་ཆོས་སྐུར་མི་རྟོག །ངོ་བོ་ཉིད་དུ་མི་རྟོག་ཁྱད་པར་རྟོག་བྲལ་ཉིད་དུ་སངས་རྒྱས་ཀྱིས་བྱིན་གྱི་བརླབས་ཀྱིས་སྤྱོད་པ། འདི་ནི་ཡུམ་ཤེས་རབ་ཀྱིས་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ཡིན་ནོ། །
2025-10-13 13:06:41,771 [INFO] Time taken to process commentary text: 0.53s
2025-10-13 13:06:41,771 [INFO] Processing commentary text: ཞེས་གསུངས་ཏེ། སྨྲ་བའི་ཟླ་བ་ཞེས་པ་ནས། ཡོངས་སུ་བརྗོད་ཞེས་པའི་བར་ལ། སྨྲ་བའི་ཟླ་བ་རྣམས་ཀྱི་ནང་ནས་ཟླ་བ་སངས་རྒྱས་ལ་ནི་གནས་བརྟན་རབ་འབྱོར་གྱིས་ཞུས་པ། རབ་འབྱོར་གྱི་གསོལ་པ་བཅོམ་ལྡན་འདས་ཡོན་ཏན་གྱི་རང་བཞིན་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དགའ་བ་རྣམས་དེ་ལ་ཉམས་སུ་ལེན་པར་བྱེད་པ་ལ་སྐྱོན་བདུད་ཀྱི་ལས་ཀྱི་བར་དུ་གཅོད་པ་གང་ལགས་ཞེས་ཞུས་པའི་ལན། སྟོན་པ་བཅོམ་ལྡན་འདས་ཀྱིས་རབ་འབྱོར་ལ་ལན་བཀའ་བསྩལ་པ། སྤྱིར་བར་དུ་གཅོད་པ་འགྱུར་བ་མང་སྟེ། འོན་ཀྱང་དེ་ལས་སྐབས་འདིར་རེ་ཤིག་ཅུང་ཟད་ཙམ་ཞིག་བརྗོད་པར་བྱའོ། །
2025-10-13 13:06:42,495 [INFO] Time taken to process commentary text: 0.72s
2025-10-13 13:06:42,495 [INFO] Processing commentary text: ཞེས་གསུངས་ཏེ། རྒྱལ་བའི་ཤེས་རབ་ཞེས་པ་ནས། བདུད་ཀྱི་ལས་ཞེས་པའི་བར་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ། སྦྱོར་བའི་གཞི་ཉམས་པར་འགྱུར་རོ་ཞེས་བསྟན་ཏོ། །
2025-10-13 13:06:42,542 [INFO] Time taken to process commentary text: 0.04s
2025-10-13 13:06:42,542 [INFO] Processing commentary text: ཞེས་གསུངས་ཏེ། དེ་ལྟར་མི་ཤེས་ཞེས་པ་ནས། ཚོལ་བྱེད་དེ་བཞིན་ནོ་ཞེས་པའི་བར་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་བོར་ཏེ། ལམ་གོལ་བ་ཚོལ་བ་ནི། གླང་པོ་ཆེ་དང་ཟས་མཆོག་དམན་གྱི་དཔེ་དང་སྦྱར་ཏེ་ཤེས་པར་བྱའོ། །
2025-10-13 13:06:42,606 [INFO] Time taken to process commentary text: 0.07s
2025-10-13 13:06:42,606 [INFO] Processing commentary text: ཞེས་གསུངས་ཏེ། བསྟི་སྟང་འདོད་པར་ཞེས་པ་ནས། བདུད་ཀྱི་ལས་ཞེས་པའི་བར་གྱིས། གང་ཟག་འགའ་ཞིག་བཟའ་བཏུང་ལ་སོགས་པ་དོན་དུ་གཉེར་བས་བདུད་ཀྱི་ལས་སུ་འགྱུར་བར་བསྟན་ཏོ། །
2025-10-13 13:06:42,645 [INFO] Time taken to process commentary text: 0.04s
2025-10-13 13:06:42,645 [INFO] Processing commentary text: ཞེས་གསུངས་ཏེ། གང་དག་དེའི་ཚེ་ན་ཞེས་པ་ནས། འབྱུང་བར་འགྱུར་ཞེས་པའི་བར་གྱིས། ཤེས་རབ་ཀྱི་ཕ་རོལ་ཏུ་ཕྱིན་པ་ཤིན་ཏུ་དཀོན་པར་བསྟན་ཏོ། །
2025-10-13 13:06:42,660 [INFO] Time taken to process commentary text: 0.02s
2025-10-13 13:06:42,660 [INFO] Processing commentary text: ཞེས་གསུངས་ཏེ། དེ་ཚེ་གང་དག་གིས་ནི་ཞེས་པ་ནས། སྤྲོ་བར་འགྱུར་ཞེས་པའི་བར་གྱིས། དགེ་སློང་དག་རྒྱུད་མ་རུངས་པར་བྱས་པ་ལ་བརྟེན་ནས་ཆོས་སྤོང་བར་འགྱུར་ཞེས་བསྟན་ཏོ། །
2025-10-13 13:06:42,708 [INFO] Time taken to process commentary text: 0.04s
2025-10-13 13:06:42,708 [INFO] Processing commentary text: ཞེས་གསུངས་ཏེ། ཕྱོགས་བཅུའི་སངས་རྒྱས་དེ་དག་ཡོངས་སུ་འཛིན་ལ་སྦྱོར་ཞེས་པ་ནི། ཡང་གནོད་པ་དེ་ལས་གོ་བཟློག་པ་ནི་ཕྱོགས་བཅུ་ན་བཞུགས་པའི་སངས་རྒྱས་དེ་དག་གིས་གང་ཟག་དེ་ལམ་ཡོངས་སུ་འཛིན་པ་ལ་སྦྱོར་བའི་ཚེ། འབུམ་ལས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཉམས་སུ་ལེན་པ་དེ་ལ་བདུད་ཀྱིས་གླགས་བལྟས་ཀྱང་གླགས་རྙེད་པར་མི་འགྱུར་ཏེ། དེ་ཅིའི་ཕྱིར་ཞེ་ན་ཕྱོགས་བཅུའི་སངས་རྒྱས་རྣམས་ཀྱིས་དེ་ལ་བསྲུང་བ་དང་བསྐྱོབ་པ་དང་སྤ་བར་མཛད་པའི་ཕྱིར་རོ་ཞེས་གསུངས་སོ། །
2025-10-13 13:06:43,217 [INFO] Time taken to process commentary text: 0.50s
2025-10-13 13:06:43,217 [INFO] Processing commentary text: ཅེས་གསུངས་ཏེ། མ་ཞིག་ན་བར་གྱུར་ན་ཞེས་པ་ནས། དགོངས་པ་མཛད་ཞེས་པའི་བར་ལ། བསྲུང་བའི་འཐད་པ་དཔེས་བསྟན་པ་ནི། དཔེར་ན་མ་ཞིག་ན་བར་གྱུར་པ་ན། བུ་ནི་མང་པོ་ཡོད་པ་ལ། བུ་དེ་ཀུན་མ་ན་བར་གྱུར་པ་ན་བདག་ཅག་གི་མ་འདི་དྲིན་ཆེ་བས་ཡིད་མི་བདེ་ཞིང་ཅི་ནས་ཀྱང་ཉེས་པར་མི་འགྱུར་བར་བྱ་བའི་ཕྱིར་མ་དེ་ལ་རིམ་གྲོ་བྱེད་ལ། དཔེ་དེ་བཞིན་དུ་ཕྱོགས་བཅུའི་འཇིག་རྟེན་གྱི་ཁམས་ཀྱི་སངས་རྒྱས་རྣམས་ཀྱང༌། རང་གི་ཡུམ་དུ་གྱུར་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་དམ་པ་འདི་ལ་དགོངས་པ་མཛད་པས། དེ་ཉམས་སུ་ལེན་པ་དེ་ལ་བསྲུང་བ་དང་བསྐྱོབ་པ་མཛད་དོ། །
2025-10-13 13:06:43,967 [INFO] Time taken to process commentary text: 0.75s
2025-10-13 13:06:43,967 [INFO] Processing commentary text: ཞེས་གསུངས་ཏེ། གང་དག་འདས་དང་ཞེས་པ་ནས། འདི་ལ་འབྱུང་ཞེས་པའི་བར་ལ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཇི་ལྟར་ཞེས་ན་སངས་རྒྱས་གང་དག་སྔར་འདས་པ་དང་ད་ལྟར་ཕྱོགས་བཅུ་ན་བཞུགས་པའི་འཇིག་རྟེན་གྱི་མགོན་པོ་གང་དག་དང༌། གང་དག་མ་འོངས་པའི་དུས་ན་འབྱུང་བར་འགྱུར་བའི་སངས་རྒྱས་དེ་དག་ཐམས་ཅད་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉམས་སུ་བླངས་བ་ལས་འབྱུང་བའི་ཕྱིར་རོ། །
2025-10-13 13:06:44,293 [INFO] Time taken to process commentary text: 0.32s
2025-10-13 13:06:44,293 [INFO] Processing commentary text: ཞེས་གསུངས་ཏེ། འཇིག་རྟེན་སྟོན་པ་ཞེས་པ་ནས། གཤེགས་པས་མཁྱེན་ཞེས་པའི་བར་ལ། ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདིས། འཇིག་རྟེན་གྱི་རང་བཞིན་ཇི་ལྟར་སྟོན་པ་སངས་རྒྱས་པས་ན་རྒྱལ་བ་རྣམས་ཞེས་བྱའོ། །དེ་བཞིན་དུ་སེམས་ཅན་རྣམས་ཀྱི་བག་ལ་ཉལ་དང་སེམས་ཅན་ཉིད་ཀྱི་སྤྱོད་པ་ཡང་སྟོན་པར་བྱེད་དོ། །ཆོས་ཉིད་ཇི་ལྟར་བར་སྟོན་པ་ནི་འཇིག་རྟེན་རྣམས་ཀྱི་དེ་བཞིན་ཉིད་དང་འཕགས་པ་དགྲ་བཅོམ་པའི་དེ་བཞིན་ཉིད་དང༌། རང་རྒྱལ་བའི་དེ་བཞིན་ཉིད་དང་རྒྱལ་སྲས་བྱང་ཆུབ་སེམས་པའི་དེ་བཞིན་ཉིད་དོ། །དེ་ཐམས་ཅད་རང་བཞིན་གཅིག་པ་ཉིད་དེ། གང་དུ་ཅིག་ན་དངོས་པོ་དང་བྲལ་ལ་གཞན་མིན་པའི་དེ་བཞིན་ཉིད་ལ་སོགས་པའི་ཟབ་མོ་བརྒྱད་པོ་དེ་དག་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་པ་དེ་བཞིན་གཤེགས་པ་ཇི་ལྟར་ཡིན་པ་ལྟར་མཁྱེན་ཏོ། །
2025-10-13 13:06:45,186 [INFO] Time taken to process commentary text: 0.89s
2025-10-13 13:06:45,186 [INFO] Processing commentary text: ཞེས་གསུངས་ཏེ། མཁས་པ་འཇིག་རྟེན་ཞེས་པ་ནས། མཚན་གསོལ་ཏོ་ཞེས་པའི་བར་ལ། ཡང་མཁས་པ་སངས་རྒྱས་རྣམས་འཇིག་རྟེན་ན་གནས་སམ་འོན་ཏེ་མྱ་ངན་ལས་འདས་ཀྱང་རུང་སྟེ། ཆོས་ཉིད་ལ་ཡང་སྐྱོན་མེད་པ་ཆོས་རྣམས་ཀྱི་རང་བཞིན་སྟོང་པ་ཉིད་འདི་ཡེ་ནས་གནས་ཏེ། མདོ་ཆེན་མོ་ལས་སངས་རྒྱས་འཇིག་རྟེན་དུ་བྱོན་ཡང་རུང་མ་བྱོན་ཡང་རུང་སྟེ། ཆོས་རྣམས་ཀྱི་མཚན་ཉིད་ནི་དེ་བཞིན་དུ་གནས་སོ་ཞེས་གསུངས་པའི་ཕྱིར་རོ། །གནས་ལུགས་དེ་ལྟར་དུ་བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་རྟེན་ནས་དེ་བཞིན་ཉིད་འདི་རྗེས་སུ་རྟོགས་པ་དེའི་ཕྱིར་རྟོགས་པ་པོ་ལ་ཡང་དེ་བཞིན་གཤེགས་པ་ཞེས་བྱ་བའི་སངས་རྒྱས་ཀྱི་མཚན་གྱི་རྣམ་གྲངས་འདི་གསོལ་ཏོ། །
2025-10-13 13:06:45,907 [INFO] Time taken to process commentary text: 0.72s
2025-10-13 13:06:45,907 [INFO] Processing commentary text: ཞེས་གསུངས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་པ་ནས། འདི་ཡིན་ཏེ་ཞེས་པའི་བར་ལ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལྷའི་དབང་པོའི་དགའ་བའི་ཚལ་ལྟ་བུ་ལ་བརྟེན་པའི་ཕྱོགས་བཅུ་དང་ལྡན་པའི་རྣམ་པར་འདྲེན་པ་རྣམས་ཀྱི་མི་དམིགས་པའི་ཐུགས་རྗེ་བྱམས་པའི་སྤྱོད་ཡུལ་འདི་ཡིན་ནོ། །
2025-10-13 13:06:46,033 [INFO] Time taken to process commentary text: 0.12s
2025-10-13 13:06:46,033 [INFO] Processing commentary text: ཞེས་གསུངས་ཏེ། སེམས་ཅན་སྡུག་བསྔལ་ཞེས་པ་ནས། ཆོས་ཀྱང་རབ་ཏུ་སྟོན་ཞེས་པའི་བར་ལ། སྤྱིར་ཀུན་རྫོབ་ཏུ་སེམས་ཅན་སྡུག་བསྔལ་ལས་གྲོལ་བ་དང་བྱེ་བྲག་ཏུ་ཡང་ངན་སོང་གསུམ་ལས་ཡོངས་སུ་འདོན་ཀྱང༌། རྣམ་པར་འདྲེན་པ་དེ་དོན་དམ་པར་ནམ་ཡང་སེམས་ཅན་ཇི་སྙེད་ཅིག་གི་དོན་བྱས་སོ་སྙམ་པ་ལ་སོགས་པའི་འདུ་ཤེས་འགྱུར་བ་མེད་ལ། ལོག་རྟོག་ཚར་གཅོད་པའི་དཔེ། མིའི་སེང་གེ་ལྟར། མིའི་སེང་གེ་སངས་རྒྱས་ཀྱང་རི་སུལ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་མུ་སྟེགས་ཅན་ལམ་ལོག་པར་འཛིན་པ་མང་པོ་སྐྲག་པར་བྱེད་ཅིང༌། འཇིག་རྟེན་སྟོང་པ་ཉིད་ཀྱི་སྒྲ་ཡང་སྒྲོགས་སོ། །མ་རྟོགས་པ་གཞན་རྗེས་སུ་འཛིན་པ་ཉི་མའི་དཔེ་དེ་བཞིན་ཆོས་ཀྱི་རྒྱལ་པོ་ཡང་ནམ་མཁའ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས། སྲིད་པའི་ས་བོན་སྤེལ་བ་ལུས་དང་ལོངས་སྤྱོད་ཀྱི་ཆུ་རླུང་སྐེམས་ཤིང་ཐར་ལམ་གྱི་ཆོས་ཀྱང་རབ་ཏུ་སྟོན་ཏོ། །
2025-10-13 13:06:47,318 [INFO] Time taken to process commentary text: 1.29s
2025-10-13 13:06:47,318 [INFO] Processing commentary text: ཞེས་གསུངས་ཏེ། གཟུགས་རྣམས་མི་མཐོང་ངོ་ཞེས་པ་ནས། དེ་བཞིན་གཤེགས་པས་བསྟན་ཞེས་པའི་བར་ལ། ཡང་རྣམ་པར་སྤྱོད་པའི་བློས་བཙལ་ན་གཟུགས་རྣམས་སྣང་ཙམ་དུ་ཡང་མི་མཐོང་ཞིང༌། ཚོར་བ་དག་ཀྱང་མི་མཐོང་ཞིང༌། དེ་བཞིན་འདུ་ཤེས་ཀྱང་མཐོང་བ་མེད་ལ་སེམས་པ་ཡང་མི་མཐོང་ཞིང༌། དོན་གྱི་ངོ་བོ་ལ་གང་ལ་བསགས་པ་ནས། རྣམ་པར་ཤེས་པ་དང་བསམས་པས་ན་སེམས་ཤེས་པའི་རྟེན་བྱེད་པ་ཡིན་ཏེ། དེ་རྣམས་མཐོང་བ་མེད་པས་དེ་རྣམས་ལས་བཟློག་པའི་འདུས་མ་བྱས་ཀྱང་མཐོང་བ་མེད་པས་ཏེ། འདི་ནི་ཆོས་རྣམས་ཀྱི་ཆོས་ཉིད་མཐོང་བ་ཡིན་ཞེས་དེ་བཞིན་གཤེགས་པས་བསྟན་པ་དང༌། ཆོས་ཡང་དག་པར་བསྡུས་པའི་མདོ་ལས་ཀྱང་འགའ་ཡང་མཐོང་བ་མེད་པ་ནི་དེ་ཁོ་ན་ཉིད་མཐོང་ཞེས་བསྟན་ཏོ། །
2025-10-13 13:06:48,075 [INFO] Time taken to process commentary text: 0.76s
2025-10-13 13:06:48,075 [INFO] Processing commentary text: ཞེས་གསུངས་ཏེ། ནམ་མཁའ་མཐོང་ཞེས་པ་ནས། ཆོས་ཀུན་མཐོང་ཞེས་པའི་བར་གྱིས། འོ་ན་ཇི་ལྟར་མཐོང་ཞེ་ན་དཔེ་ནམ་མཁའ་མཐོང་ངོ་ཞེས་སེམས་ཅན་ཁ་ཅིག་གིས་ཚིག་གིས་རབ་ཏུ་བརྗོད་པ་དེ་དག་གི་དོན། ནམ་མཁའ་ཇི་ལྟར་མཐོང་སྟེ་མཐོང་བའི་དོན་འདི་བརྟག་པར་གྱིས། དེ་ལྟར་བལྟས་ན་གང་དུ་ཡང་མཐོང་བ་མེད་པ། དེ་ལྟར་ཆོས་རྣམས་ཀྱི་ཆོས་ཉིད་མཐོང་བ་ཡང་ནམ་མཁའ་ལྟ་བུར་དེ་བཞིན་གཤེགས་པས་བསྟན་ཏོ། །ཆོས་ཉིད་མཐོང་བའི་དཔེ་ནམ་མཁའ་ལས་གཞན་གྱིས་ཀྱང་ནི་བསྙད་ཅིང་བསྟན་པར་ནུས་པ་ཡིན་ནོ། །བྱང་ཆུབ་སེམས་དཔའ་གང་གིས་ནམ་མཁའ་མཐོང་མེད་ཀྱི་ཚུལ་དེ་ལྟར་མཐོང་བ་དེ་ཡིས་ཆོས་ཀུན་ཀྱང་མཐོང་ངོ༌། །
2025-10-13 13:06:48,978 [INFO] Time taken to process commentary text: 0.90s
2025-10-13 13:06:48,978 [INFO] Processing commentary text: ཅེས་གསུངས་ཏེ། རྒྱལ་པོ་བཏང་སྙོམས་ཞེས་པ་ནས། ཕྱིན་པ་བྱེད་ཞེས་པའི་བར་ལ། དཔེར་ན་རྒྱལ་པོ་ཆེན་པོ་སྟེ་བཏང་སྙོམས་སུ་འདུག་ཅིང་ལས་བྱེད་དུ་བཅུག་པའི་བློན་པོས་རྒྱལ་སྲིད་ཀྱི་བྱ་བ་ཀུན་བྱེད་པ་ལྟར། བྱང་ཆུབ་སེམས་དཔས་སངས་རྒྱས་ཀྱི་མཛད་པ་དང་ཉན་ཐོས་ཀྱི་ཆོས་རྣམས་ཇི་སྙེད་པ་དེ་དག་ཐམས་ཅད་ཀྱང་བློན་པོ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པས་བྱེད་དོ། །
2025-10-13 13:06:49,272 [INFO] Time taken to process commentary text: 0.29s
2025-10-13 13:06:49,272 [INFO] Processing commentary text: ཅེས་གསུངས་ཏེ། རྒྱལ་པོ་གྲོང་དུ་ཞེས་པ་ནས། ཐམས་ཅད་བསྡུས་ཞེས་པའི་བར་ལ། ཡང་དཔེར་ན་རྒྱལ་པོ་ཆེན་པོ་བཅའ་བསྡུས་པ་ལའང་གྲོང་དུ་ཡང་མི་འགྲོ་ལ་ཡུལ་འཁོར་དུ་ཡང་མི་འགྲོ་བར། རང་གི་ཡུལ་དུ་འདུག་ནས་བཅའ་ལ་སོགས་པའི་འདུ་བ་ཐམས་ཅད་བློན་པོས་བསྡུས་པ་ལྟར་དུ། བྱང་ཆུབ་སེམས་དཔའ་མཉམ་བཞག་གི་དུས་ན་ཆོས་ཉིད་གང་དུ་ཡང་མི་འགྲོ་ལ། རྗེས་ཐོབ་ཀྱི་དུས་ན་སངས་རྒྱས་ཀྱི་སའི་ཡོན་ཏན་སྟོབས་དང་མི་འཇིགས་པ་ལ་སོགས་པའི་གང་ཡིན་པ་ཐམས་ཅད་བསྡུས་པའོ། །
2025-10-13 13:06:49,787 [INFO] Time taken to process commentary text: 0.52s
2025-10-13 13:06:49,787 [INFO] Processing commentary text: ཅེས་གསུངས་ཏེ། གང་ལ་བདེ་གཤེགས་ཞེས་པ་ནས། མྱུར་དུ་འཐོབ་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་བདེ་བར་གཤེགས་པས་རྟོགས་པའི་བྱང་ཆུབ་སེམས་དཔའ་སེམས་དཔའ་དང་དད་པ་བརྟན་པོ་ཡོད་པས། ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་བསམ་པ་དང་སྦྱོར་བ་ཡོད་པས་ཐབས་ཤེས་ཟུང་དུ་ཆུད་པའོ། །དེ་ལྟ་བས་ན་ཉན་ཐོས་ཀྱི་ས་དང་རང་སངས་རྒྱས་ཀྱི་ས་གཉིས་ལས་ཤིན་ཏུ་འདས་པར་བྱས་ནས་སྒྲིབ་པ་ཐམས་ཅད་ཀྱིས་རྒྱུད་ཟིལ་གྱིས་མི་གནོན་པར། རྒྱལ་བའི་བླ་ན་མེད་པའི་བྱང་ཆུབ་མྱུར་དུ་ཐོབ་པའོ། །
2025-10-13 13:06:50,378 [INFO] Time taken to process commentary text: 0.59s
2025-10-13 13:06:50,378 [INFO] Processing commentary text: ཅེས་གསུངས་ཏེ། དཔེར་ན་རྒྱ་མཚོར་འཇུག་ཞེས་པ་ནས། མྱུར་དུ་རེག་ཞེས་པའི་བར་ལ། ཆགས་པ་འཛིན་པ་དང༌། མི་འཛིན་པའི་དཔེ་དེ་ལྟར་བྱང་ཆུབ་སེམས་དཔའ་རྒྱུ་ལ་དད་པ་དང་ལྡན་ཞིང་འབྲས་བུ་ལ་དད་པའི་དད་པ་ཐོབ་པ་གང་ལ་ལ་ཞིག་ནི། ཐབས་དང་བཅས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུམ་གྱི་རྗེས་སུ་མི་འབྱུང་ན་བྱང་ཆུབ་ཐོབ་པ་མིན་ལ། དད་པ་དང་ལྡན་པ་དེ་དག་སེམས་ཅན་གྱི་དོན་འདོད་པའི་ཐབས་ཀྱི་ཡོན་ཏན་དང་ལྡན་པ་དེ་ཉིད་དུ་ཤེས་རབ་ཀྱིས་ཡོངས་སུ་ཟིན་ན། ཡོན་ཏན་མཆོག་ཏུ་རྨད་དུ་བྱུང་བའི་བདེར་གཤེགས་ཀྱི་བྱང་ཆུབ་ལ་མྱུར་དུ་རེག་པར་འགྱུར་རོ། །
2025-10-13 13:06:51,230 [INFO] Time taken to process commentary text: 0.85s
2025-10-13 13:06:51,230 [INFO] Processing commentary text: ཞེས་གསུངས་ཏེ། དཔེར་ན་ལ་ལ་ཞེས་པ་ནས། མཆོག་ཐོབ་གྱུར་ཞེས་པའི་བར་ལ། རྫ་སོ་བཏང་བ་དང་མ་བཏང་བའི་དཔེ་བཞིན་དུ་བྱང་ཆུབ་སེམས་དཔའ་རྒྱུ་འབྲས་ལ་ཡིད་ཆེས་པ་ལ་སོགས་པ་དད་པ་མང་པོ་ཡོད་པར་གྱུར་ཀྱང༌། མི་དམིགས་པར་ཤེས་པའི་ཤེས་རབ་རྣམ་པར་ཉམས་ན་འཁོར་བར་ལྟུང་བས་ཐར་ལམ་ལས་མྱུར་དུ་མ་རུངས་པར་གྱུར་ལ། དད་པས་དེ་ཉིད་མི་དམིགས་པའི་ཤེས་རབ་དེས་ནི་ཡོངས་སུ་ཟིན་པར་གྱུར་ན། ཉན་ཐོས་ཀྱི་ས་དང་རང་རྒྱལ་བའི་ས་གཉིས་ལས་ཤིན་ཏུ་འདས་ཏེ་བླ་ན་མེད་པའི་བྱང་ཆུབ་ཐོབ་པར་འགྱུར་རོ། །
2025-10-13 13:06:51,842 [INFO] Time taken to process commentary text: 0.62s
2025-10-13 13:06:51,842 [INFO] Processing commentary text: ཞེས་གསུངས་ཏེ། དཔེར་ན་བཅོས་ལེགས་ཞེས་པ་ནས། རེག་པར་འགྱུར་ཞེས་པའི་བར་ལ། རྒྱ་མཚོར་འཇུག་པའི་གྲུ་བཅོས་པ་དང་མ་བཅོས་པའི་དཔེ་དེ་ལྟར་དོན་ནི་བྱང་ཆུབ་སེམས་དཔའི་རྒྱུད་ལ་དད་པས་ཡོངས་སུ་བགོས་ཀྱང༌། རང་བཞིན་པའི་ཤེས་རབ་མེད་ན་རྫོགས་པའི་བྱང་ཆུབ་ཐོབ་པ་ལས་ནི་མྱུར་དུ་ཉམས་པར་འགྱུར་ལ། དད་པ་ཅན་དེ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་རྟོགས་པ་དང་ལྡན་པ། ཡང་དམན་པས་ཉོན་མོངས་ཀྱི་སྒྲིབ་པས་མ་སྨས། རློམ་སེམས་ཀྱིས་ཤེས་བྱའི་སྒྲིབ་པས་མ་ཉམས་པར་རྒྱལ་བའི་བྱང་ཆུབ་རེག་ཅིང་ཐོབ་པར་འགྱུར་རོ། །
2025-10-13 13:06:52,660 [INFO] Time taken to process commentary text: 0.82s
2025-10-13 13:06:52,660 [INFO] Processing commentary text: ཞེས་གསུངས་ཏེ། ལོ་བརྒྱ་ཉི་ཤུ་ལོན་ཏེ་ཞེས་པ་ནས། རེག་པར་འགྱུར་ཞེས་པའི་བར་ལ། རྒད་པོའི་དཔེ་དེ་བཞིན་དུ་བྱང་ཆུབ་སེམས་དཔའ་བློ་བདག་མེད་རྟོགས་པའི་ཤེས་རབ་ཀྱི་སྟོབས་ཆུང་བ་འབའ་ཞིག་དང་པོ་དད་པས་རབ་ཏུ་ཞུགས་པར་གྱུར་ཀྱང་བར་སྐབས་སུ་མྱུར་དུ་ཉམས་པར་འགྱུར་བ་ལ། དད་ལྡན་དེ་ཉིད་ཐབས་སྙིང་རྗེ་ཆེན་པོ་དང་ཤེས་རབ་མཆོག་མི་དམིགས་པར་ཤེས་ཏེ། གཉིས་པོ་དག་གིས་ཡོངས་སུ་ཟིན་ན། བར་མ་དོར་རྐྱེན་གྱིས་མི་ཉམས་པར་དེ་བཞིན་གཤེགས་ཀྱི་བྱང་ཆུབ་ལ་རེག་པར་འགྱུར་རོ། །
2025-10-13 13:06:53,275 [INFO] Time taken to process commentary text: 0.61s
2025-10-13 13:06:53,275 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། དེ་དག་གིས་ཞེས་པའི་བར་ལ། བྱང་ཆུབ་སེམས་དཔའ་དག་གནས་སྐབས་ཀྱི་ཁྱད་པར་དང་པོའི་ལས་ཀྱི་སར་གནས་པ་གང་ལ་ལ་ཞིག །གཞན་དོན་དུ་བྱང་ཆུབ་འདོད་པའི་ལྷག་པའི་བསམ་པས་སངས་རྒྱས་ཀྱི་བྱང་ཆུབ་མཆོག་ཏུ་ཞུགས་པ་ལས། ངོ་བོའི་ཁྱད་པར་སློབ་མ་བཟང་པོ་རྟག་ཏུ་ངུ་ལྟ་བུ་དང་ནོར་བཟང་ལྟ་བུའི་བླ་མ་ལ་གུས་པ་དང་ལྡན་པས་དེ་དག་གིས་ལམ་ཡང་དག་པ་ཐོབ་པར་འགྱུར་རོ། །
2025-10-13 13:06:53,714 [INFO] Time taken to process commentary text: 0.43s
2025-10-13 13:06:53,714 [INFO] Processing commentary text: ཞེས་གསུངས་ཏེ། བླ་མ་རིག་པའི་གནས་ལྔ་ལ་མཁས་ཤིང་ཡང་དག་པའི་དོན་རྟོགས་ཤིང་སྟོན་པ་རྣམས་ལ་དུས་རྟག་ཏུ་བསམ་སྦྱོར་གུས་པས་བརྟེན་པར་བྱའོ། །
2025-10-13 13:06:53,744 [INFO] Time taken to process commentary text: 0.03s
2025-10-13 13:06:53,744 [INFO] Processing commentary text: ཞེས་གསུངས་ཏེ། ཅི་ཕྱིར་ཞེ་ན་ཞེས་པ་ནས། དེ་སྐད་གསུངས་ཞེས་པའི་བར་ལ། དེ་ཅིའི་ཕྱིར་ཞེ་ན་བླ་མ་མཁས་པའི་ཡོན་ཏན་སློབ་མས་བརྟེན་པས་དེ་ལས་བྱུང་བར་གྱུར་ལ། མཁས་པས་དེ་དག་ལ་ཤེས་རབ་ཀྱི་ཕ་རོལ་ཏུ་ཕྱིན་པ་རྗེས་སུ་སྟོན་པ་པོས། དེ་བས་ན་སངས་རྒྱས་ཀྱི་ལམ་དང་འབྲས་བུ་ཆོས་རྣམས་ཡང་དག་པའི་དགེ་བའི་བཤེས་གཉེན་ལ་བརྟེན་ཏོ་ཞེས་ཡོན་ཏན་ཀུན་གྱི་མཆོག་མངའ་རྒྱལ་བ་ཀུན་གྱི་དེ་སྐད་གསུངས་པའི་ཕྱིར་རོ། །
2025-10-13 13:06:54,218 [INFO] Time taken to process commentary text: 0.47s
2025-10-13 13:06:54,218 [INFO] Processing commentary text: ཞེས་གསུངས་ཏེ། སྦྱིན་དང་ཚུལ་ཁྲིམས་ཞེས་པ་ནས། དེ་སྐད་བསྟན་པར་བྱ་ཞེས་པའི་བར་ལ། མཁྱེན་གསུམ་གྱི་སྐབས་སུ་ཤེས་རབ་མངོན་དུ་འགྲོ་བ་སྟོན་ཀྱང་དང་པོའི་ལས་ཅན་དེ་ལ་སྦྱིན་པ་ནས་བརྩམས་ཏེ་བསྟན་ཏོ། །ཇི་ལྟར་སྦྱིན་པ་ནི་རྣམ་པ་གསུམ་ལས། གང་ཡང་རུང་བ་ཞིག་སྦྱིན་པ་བཏང་ནས་དེས་བྱང་ཆུབ་ཏུ་ཡོངས་སུ་བསྔོ་བར་བྱ་སྟེ། བྱང་ཆུབ་ཀྱི་མཆོག་ནི་གང་ཡོངས་སུ་བསྔོ་བ་དེ་ཡང་ཟད་ཅིང་བསྔོ་ཡུལ་ཡང་མི་དམིགས་ལ། བསྔོ་བྱ་བསྔོ་བྱེད་ཀུན་ཀྱང་བདེན་པ་མེད་པའི་རང་བཞིན་ཤེས་རབ་རྒྱས་གདབ་ཅིང་བསྔོ་བར་བྱའོ། །དྲུག་ལྡན་ནི་གོང་དུ་བཤད་དོ། །དེ་བཞིན་དུ་ཚུལ་ཁྲིམས་དང༌། བཟོད་པ་དང་བརྩོན་འགྲུས་དང༌། བསམ་གཏན་ཤེས་རབ་ལས་བྱང་ཆུབ་པའི་དགེ་བའི་རྩ་བ་ཐམས་ཅད་བྱང་ཆུབ་ཏུ་བསྔོ་བར་གྱིས་ལ། དོན་དམ་པ་ཐོབ་པར་བྱ་བའི་བྱང་ཆུབ་དེ་ཡང་ཕུང་པོ་ལ་སོགས་པའི་དངོས་པོར་ཞེན་པའི་མཆོག་ཏུ་འཛིན་པར་མ་བྱེད་ཅིག་ཅེས་དང་པོ་ཡི་ལས་ཅན་དེ་ལ་དེ་སྐད་དུ་བསྟན་པར་བྱའོ། །
2025-10-13 13:06:55,713 [INFO] Time taken to process commentary text: 1.50s
2025-10-13 13:06:55,713 [INFO] Processing commentary text: ཞེས་གསུངས་ཏེ། དེ་ལྟར་སྤྱོད་པ་ཞེས་ནས། མི་འཁྲུགས་ཡིན་ཞེས་པའི་བར་ལ། དེ་ལྟར་སྤྱོད་པ་གསལ་ཞིང་བསིལ་བས་ལེགས་པའི་མཚོ་དང་འདྲ་བ་རྣམས་སྨྲ་བ་རྣམས་ཀྱི་ནང་ན་ཟླ་བ་ལྟར་ཡོངས་སུ་གང་བ་རྣམས་ནི། འགྲོ་བའི་སྡུག་བསྔལ་ལས་བསྐྱོབ་པ་དང་བདེ་བ་ལ་འགོད་པས་དཔུང་གཉེན་དང་སྡུག་བསྔལ་གྱི་རྒྱུ་སེལ་བས་གནས་ཡིན་ཏེ། བྱང་ཆུབ་ཏུ་འགྲོ་བས་རྟེན་དང་དེ་རྟོགས་པའི་མིག་ཏུ་གྱུར་པས་བློ་དང་གླིང་དང་གཞན་གྱི་དོན་བྱེད་པས་ཡོངས་སུ་འདྲེན་པའི་དོན་བྱེད་འདོད་པ་དང༌། བདག་མེད་པས་གསལ་བར་བྱེད་པ་དང་མ་རིག་པ་སེལ་བས་སྒྲོན་མེ་དང༌། ཆོས་ཀྱི་ཐེག་པ་ཐམས་ཅད་ལ་འཇུག་པས་མཆོག་དང་སྨྲ་བ་ལ་ཡིད་མི་འཁྲུགས་པ་ཡིན་ནོ། །
2025-10-13 13:06:56,573 [INFO] Time taken to process commentary text: 0.86s
2025-10-13 13:06:56,573 [INFO] Processing commentary text: ཞེས་གསུངས་ཏེ། གྲགས་ཆེན་ལྡན་རྣམས་ཞེས་པ་ནས། ཆོས་ཅན་ཡིན་ཞེས་པའི་བར་ལ། དེ་ལྟར་སྐབས་ལ་སོགས་བྱེད་པས་དོན་དམ་པར་སེམས་ཅན་མ་གྲུབ་ཀྱང་གྲགས་ཆེན་ལྡན་རྣམས་འགྲོ་བ་རྣམས་མྱ་ངན་ལས་འདས་པར་འདོད་པས་བྱ་དཀའ་བའི་སེམས་བསྐྱེད་ཀྱི་གོ་ཆ་གྱོན་པར་བྱེད་དེ། དེ་ཡང་ཉོན་མོངས་པ་འཁོར་བའི་གོ་ཆ་དང་རྣམ་པར་བྱང་བ་མྱ་ངན་ལས་འདས་པའི་གོ་ཆ་གཉིས་དང་བྲལ་བ་ལས་ཉོན་མོངས་པ་ལ་དོར་བྱར་ཞེན་པ་མེད་པ་ནི་ཕུང་པོ་དང་ཁམས་དང་སྐྱེ་མཆེད་ལ་སོགས་པ་རྣམས་ཀྱི་གོ་ཆ་མིན་ལ། རྣམ་བྱང་མྱ་ངན་ལས་འདས་པ་ལ་བླང་བྱར་ཞེན་པ་མེད་པས་ཐེག་པས་ཐེག་པ་གསུམ་གྱི་འདུ་ཤེས་དང་བྲལ་ཞིང་ཆོས་གང་ལ་ཡང་ཡོངས་སུ་བཟུང་བ་མེད་དེ། ཡོན་ཏན་གྱི་ཆོས་ཁྱད་པར་ཅན་དང་ལྡན་པས་ཕྱིར་མི་ལྡོག་ཅིང་ལམ་བསྒྲུབ་པ་ལ་བསམ་པ་གཡོ་བ་མེད་ཅིང་ལས་དང་ཉོན་མོངས་ཀྱིས་རྒྱུད་མི་འཁྲུགས་པའི་ཆོས་ཅན་ཡིན་ནོ། །
2025-10-13 13:06:57,821 [INFO] Time taken to process commentary text: 1.24s
2025-10-13 13:06:57,821 [INFO] Processing commentary text: ཞེས་གསུངས་ཏེ། དེ་དག་འདི་འདྲའི་ཞེས་པ་ནས། རིག་པར་བྱ་ཞེས་པའི་བར་ལ། བྱང་ཆུབ་སེམས་དཔའ་དེ་དག་འདི་མཚན་མར་མི་ལྡོག་པ་འདི་འདྲའི་ཆོས་དང་ལྡན་ཞིང་བློ་དོན་གྱི་སྤྲོས་པ་མེད་ལ། འདི་ལྟར་དེ་ཁོ་ན་ཉིད་ཀྱི་དོན་ལ་ཐེ་ཚོམ་སོམ་ཉི་ཡིད་གཉིས་དང་བྲལ་ཞིང་གནས་ལུགས་ཀྱི་དོན་དང་ལྡན་པ་དེ། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཐོས་ནས་ངེས་ཤེས་སྐྱེས་པས་ཡིད་མི་ནུར་བ་སྟེ། གང་ཟག་གཞན་གྱི་དྲིང་ལ་མི་འཇོག་ཅིང་བྱང་ཆུབ་སེམས་དཔའ་ཆེན་པོ་ལས་ཕྱིར་མི་ལྡོག་པར་རིག་པར་བྱའོ། །
2025-10-13 13:06:58,493 [INFO] Time taken to process commentary text: 0.68s
2025-10-13 13:06:58,493 [INFO] Processing commentary text: ཞེས་གསུངས་ཏེ། འདྲེན་པ་རྣམས་ཀྱི་ཞེས་པ་ནས། ཆུང་བར་མཛད་ཞེས་པའི་བར་ལ། འདྲེན་པ་སངས་རྒྱས་ཀྱིས་ཐུགས་སུ་ཆུད་པའི་ཆོས་འདི་རང་བཞིན་གྱིས་ཟབ་སྟེ། མཐོང་ཞིང་རྟོགས་པར་དཀའ་བའི་ཕྱིར་རོ། །སྔར་སུས་རྒྱུའི་དུས་ན་རྟོགས་པ་མེད་ཅིང་འབྲས་བུའི་དུས་ན་ཐོབ་པར་འགྱུར་བ་མེད་པ། དེའི་ཚེ་སེམས་ཅན་རྣམས་ལ་ཡུན་དུ་ཕན་པར་མཛད་ཅིང་འཕྲལ་དུ་སྙིང་བརྩེར་ལྡན་པའི་རྒྱལ་བ་རང་གིས་བྱང་ཆུབ་བརྙེས་ནས་ངས་བརྙེས་པ་འདི་གཞན་ལ་བསྟན་ཀྱང་སེམས་ཅན་གྱི་ཚོགས་སུ་འདུ་ཤེས་སྙམ་ནས། ཇི་སྐད་དུ།ཟབ་ཅིང་སྤྲོས་བྲལ་འོད་གསལ་འདུས་མ་བྱས། །བདུད་རྩིའི་ལྟ་བུའི་ཆོས་ཅིག་བདག་གིས་རྟོགས། །སུ་ལ་བསྟན་ཀྱང་གོ་བར་མི་འགྱུར་བས། །མི་སྨྲ་ནགས་འདབ་ཉིད་དུ་གནས་པར་བྱ། །ཞེས་གསུངས་ནས་ཐུགས་ཁྲལ་ཆུང་བར་མཛད་དོ། །
2025-10-13 13:06:59,544 [INFO] Time taken to process commentary text: 1.06s
2025-10-13 13:06:59,544 [INFO] Processing commentary text: ཞེས་གསུངས་ཏེ། སེམས་ཅན་རྣམས་ཞེས་པ་ནས། འབྱུང་བ་ཡིན་ཞེས་པའི་བར་ལ། སེམས་ཅན་བདག་ཏུ་ལྟ་བ་རྣམས་ནི་གནས་ཀུན་གཞི་ལ་བདག་གོ་ཞེས་དགའ་ཞིང་གཟུགས་སོགས་ཀྱི་ཡུལ་དྲུག་པོ་རྣམས་ལ་བདག་གོ་ཞེས་འདོད་ཅིང༌། ཡུལ་ཅན་འཛིན་པ་མིག་སོགས་ལ་གནས་པ་དེ་མི་མཁས་ཤིང་བླུན་ཞིང་རྨོངས་པ་ཡིན་དཔེར་ན་མུན་པ་བཞིན་དུ་འདུག་ལ། རྟོགས་པ་དང་ཐོབ་པར་བྱ་བའི་ཆོས་སྟོང་པ་ཉིད་ལ་ནི་གནས་ཀུན་གཞི་མེད་ཡུལ་གཟུགས་དང་ཡུལ་ཅན་འཛིན་པ་མེད་དེ། དེ་ནས་འཇིག་རྟེན་པ་དག་ཆོས་གཉིས་ཀྱི་མི་མཐུན་པས་ན་རྩོད་པ་འབྱུང་བ་ཡིན་ནོ། །དེ་རྣམས་ཀྱིས་སྦྱོར་བ་འཇུག་པ་ནས་བཟུང་བསླབ་པའི་རིམ་པ་སོང་ནས།
2025-10-13 13:07:00,606 [INFO] Time taken to process commentary text: 1.05s
2025-10-13 13:07:00,606 [INFO] Processing commentary text: ཅེས་གསུངས་ཏེ། ནམ་མཁའི་ཁམས་ནི་ཞེས་པ་ནས། བྱེ་བྲག་མེད་ཞེས་པའི་བར་ལ། ཆོས་ལ་དེ་དག་མེད་པའི་ཚུལ་ཇི་ལྟར་ཞེ་ན། ནམ་མཁའི་ཁམས་ནི་ཤར་གྱི་ཕྱོགས་དང་ལྷོའི་ཕྱོགས་དང༌། དེ་བཞིན་ནུབ་ཀྱི་ཕྱོགས་དང་བྱང་གི་ཕྱོགས་ཕ་རོལ་གྱི་མཐའ་ཡས་སོ། །སྟེང་གི་ཕྱོགས་དང་འོག་གི་ཕྱོགས་དང་ཕྱོགས་བཅུའི་ཇི་སྙེད་རྣམས་ནའང་ཡོད་ཀྱང༌། འདི་དག་ལ་རྣམ་པ་ཐ་དད་དུ་གྱུར་བ་མེད་ཅིང་མཚན་ཉིད་བྱེ་བྲག་ཏུ་འགྱུར་བ་མེད་དོ། །དཔེ་དེ་བཞིན་དུ་འདས་པའི་སངས་རྒྱས་ཀྱི་དེ་བཞིན་ཉིད་གང་ཡིན་པ་ད་ལྟར་མ་བྱོན་པའི་སངས་རྒྱས་ཀྱི་ཡེ་ཤེས་ཀྱང་དེ་བཞིན་ཉིད་ལ། ད་ལྟར་གྱི་སངས་རྒྱས་རྣམས་ཀྱི་དེ་བཞིན་ཉིད་ཡིན་ཞིང༌། ད་ལྟར་གྱི་དེ་བཞིན་གང་ཡིན་པ་དེ། དགྲ་བཅོམ་པའི་ཡང་དེ་བཞིན་ཉིད་ཉོན་མོངས་པ་འཁོར་བའི་ཆོས་དང༌། རྣམ་པར་བྱང་བ་མྱ་ངན་ལས་འདས་པའི་ཆོས་ཀུན་གྱི་ཡང་དེ་བཞིན་ཉིད་ཡིན་ལ། ཀུན་གྱི་དེ་བཞིན་ཉིད་གང་ཡིན་པ་དེ་རྒྱལ་བའི་དེ་བཞིན་ཉིད་ཡིན་པས་ཆོས་རྣམས་ཀྱི་དེ་བཞིན་ཉིད་འདི་ཐམས་ཅད་ལ་བཟང་ངན་ལ་སོགས་པའི་བྱེ་བྲག་མེད་དོ། །
2025-10-13 13:07:02,362 [INFO] Time taken to process commentary text: 1.76s
2025-10-13 13:07:02,363 [INFO] Processing commentary text: ཞེས་གསུངས་ཏེ། དེ་བཞིན་ཉིད་འདི་རྟོགས་པས་བདེ་གཤེགས་ཀྱི་བྱང་ཆུབ་ཀྱི་དབྱིངས་དང་ཡེ་ཤེས་ཐ་དད་ཀྱི་ཆོས་དང་བྲལ་བར་གྱུར་པ་ནམ་མཁའི་མཚན་ཉིད་ཅན་འདི་ནི་ཞེས་པའོ། །
2025-10-13 13:07:02,426 [INFO] Time taken to process commentary text: 0.06s
2025-10-13 13:07:02,426 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། ཕ་རོལ་ཕྱིན་ལ་སྦྱོར་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་བདག་གི་རྒྱུད་ལ་ཐོབ་པར་འདོད་པ་དེས། ཐབས་སྙིང་རྗེ་ཆེན་པོ་དང་ལྡན་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྦྱོར་བར་གྱིས་ཤིག།
2025-10-13 13:07:02,539 [INFO] Time taken to process commentary text: 0.11s
2025-10-13 13:07:02,539 [INFO] Processing commentary text: ཞེས་གསུངས་ཏེ། འདྲེན་པའི་ཤེས་རབ་ཞེས་པ་ནས། ཉན་ཐོས་ཉིད་དུ་ལྷུང་ཞེས་པའི་བར་ལ། གལ་ཏེ་སྙིང་རྗེ་ཡོད་ཀྱང་འདྲེན་པའི་མི་དམིགས་པར་ཤེས་པའི་ཤེས་རབ་མེད་ན་བྱང་ཆུབ་ཐོབ་པར་འགྱུར་བ་མ་ཡིན་ནོ། །རྟག་མཐའ་བཟུང་བར་བྱ་བའི་དཔེ་དེ་བཞིན་དུ་རྒྱལ་བ་རྣམས་ཀྱི་ལམ་སྦྱིན་པ་ལ་སོགས་ཀྱི་ཕ་རོལ་ཏུ་ཕྱིན་པ་ལྔ་པོ་འདི་ཡང༌། དུས་རིང་བ་བསྐལ་བ་ཁྲག་ཁྲིག་མང་པོར་བྲལ་བར་རྟག་ཏུ་བསྒྲུབ་པ་བྱས་ཤིང༌། སྤེལ་བར་བྱེད་པ་ལ་སྨོན་ལམ་མཐའ་ཡས་རྒྱ་ཆེན་པོ་བཏབ་ཅིང་འཇིག་རྟེན་དུ་ལམ་རྟག་ཏུ་བརྟེན་ཡང༌། ཐབས་སྙིང་རྗེ་ཆེན་པོ་ཡང་མེད་ལ། ཤེས་རབ་མི་དམིགས་པར་ཤེས་དང་མ་བྲལ་ཞིང་དེ་ཉིད་ཉན་ཐོས་ཉིད་དུ་ལྟུང་ངོ༌། །
2025-10-13 13:07:03,438 [INFO] Time taken to process commentary text: 0.90s
2025-10-13 13:07:03,438 [INFO] Processing commentary text: ཞེས་གསུངས་ཏེ། སངས་རྒྱས་ཐེག་པ་ཞེས་པ་ནས། སྨྲ་བར་བྱ་ཞེས་པའི་བར་ལ། ཐེག་པ་ཆེན་པོ་སངས་རྒྱས་ཀྱི་ཐེག་པ་འདི་ལ་བརྟེན་ནས། སྲིད་ཞིའི་མཐའ་ལས་ངེས་པར་འབྱུང་བར་འདོད་པ་གང་ཡིན་པ་དེ། འགྲོ་བ་ཀུན་ལ་ཉེ་རིང་མེད་པར་སེམས་སྙོམས་པར་ཕ་མ་ལྟ་བུ་ལ་སོགས་པའི་འདུ་ཤེས་དང༌། དེ་སེམས་ཅན་རྣམས་ལ་ཡུན་དུ་ཕན་པའི་སེམས་དང་འཕྲལ་དུ་ཡང་བདེ་བ་བྱམས་པའི་སེམས་ཀྱིས་བརྟུལ་བར་བྱ་ཞིང༌། གནོད་སེམས་ཀྱི་ཐ་བ་མེད་ཅིང་གཡོ་སྒྱུ་དང་བྲལ་བས་དྲང་ལ་རྣ་བར་སྙན་ཅིང་ཡིད་དུ་འཇེབས་པའི་ཚིག་འཇམ་པོ་སྨྲ་བར་བྱའོ། །
2025-10-13 13:07:04,220 [INFO] Time taken to process commentary text: 0.78s
2025-10-13 13:07:04,220 [INFO] Processing commentary text: ཅེས་གསུངས་ཏེ། འཇིག་རྟེན་མགོན་ལ་ཞེས་པ་ནས། ལུང་བསྟན་གསོལ་ཞེས་པའི་བར་ལ། འཇིག་རྟེན་གྱི་མགོན་པོ་སངས་རྒྱས་ལ་འཕགས་པ་གནས་བརྟན་རབ་འབྱོར་གྱིས་སྦྱོར་ལམ་ལ་གནས་པའི་ཕྱིར་མི་ལྡོག་པའི་རྟགས་ཡོངས་སུ་ཞུས་པ། ཡོན་ཏན་རྒྱ་མཚོ་དང་འདྲ་སྟེ། ཟད་མི་ཤེས་པའི་བྱང་ཆུབ་སེམས་དཔའ་རྣམས་ཉོན་མོངས་པ་མ་མཆིས་པའི་ཐེག་པ་དམན་པར་མི་ལྡོག་པའི་རྟགས་བསྟན་དུ་གསོལ། གཞན་དོན་བྱེད་པ་ལ་མཐུ་ཆེ་བ་དང་བདེན་པ་དག་ཚུལ་ཇི་ལྟར་ཐེག་པ་ཆེན་པོའི་སེམས་ལས་སླར་ལྡོག་པར་མི་འགྱུར་བ། དེ་ལྟར་ཡོན་ཏན་སོགས་འགའ་ཙམ་ཞིག་རྒྱལ་བས་ལུང་བསྟན་དུ་གསོལ།
2025-10-13 13:07:05,227 [INFO] Time taken to process commentary text: 1.01s
2025-10-13 13:07:05,229 [INFO] Processing commentary text: ཅེས་གསུངས་ཏེ། ཐ་དད་འདུ་ཤེས་ཞེས་པ་ནས། གཞན་གྱི་དྲིང་མི་འཇོག་ཅེས་པའི་བར་ལ། ལན་བཀའ་བསྩལ་པ་དང༌། འཁོར་འདས་ཐ་དད་དུ་བདེན་པའི་འདུ་ཤེས་དང་བྲལ་ཞིང་རིགས་དང་ལྡན་པའི་བདེན་པའི་ཚིག་སྨྲ་བ་དང༌། ཕྱི་རོལ་པའི་དགེ་སྦྱོང་དག་དང་བྲམ་ཟེ་གཞན་ལ་སྐྱབས་གནས་སུ་བརྟེན་པ་མི་བྱེད། རྒྱུ་འབྲས་ལ་མཁས་པས་དུས་རྣམས་རྟག་ཏུ་རྒྱུ་མི་དགེ་བ་སྤངས་པས་འབྲས་བུ་ངན་སོང་གསུམ་པོ་ཡང་སྤངས་ཏེ། བྱང་ཆུབ་སེམས་དཔའ་དེ་དག་དགེ་བ་བཅུའི་ལས་ཀྱི་ལམ་ཉམས་སུ་ལེན་པ་ལ། མངོན་པར་བརྩོན་ཞིང་ཟང་ཟིང་དང་བསྙེན་བཀུར་དང་སྙན་གྲགས་ལ་བལྟ་བའི་སེམས་མེད་པར་འགྲོ་བ་ལ་ཆོས་ནི་རྗེས་སུ་སྟོན་པ་དང༌། སྤྱི་དང་ཁྱད་པར་དུ་ཐེག་ཆེན་ཆོས་ལ་གཅིག་ཏུ་དགའ་ཞིང་ཐེ་ཚོམ་མེད་པ་དང༌། དུས་རྟག་ཏུ་ཚིག་འཇམ་པ་དང༌། ངེས་པ་དང་ལྡན་ཞིང༌། འགྲོ་བ་དང༌། འཆག་པ་དང༌། ཉལ་བ་དང༌། འདུག་པ་སྟེ་སྤྱོད་ལམ་རྣམ་པ་བཞིར་ཤེས་བཞིན་དང་རབ་ཏུ་ལྡན་ན། དེའི་དབང་གི་འགྲོ་ན་མིག་གཉའ་ཤིང་ཙམ་དུ་དྲང་པོར་བལྟ་ཞིང་འགྲོ་བ་ལ་སྤྱོད་ལམ་ཐ་དད་ཀྱི་སེམས་འཁྲུལ་པ་མེད་པ་དང༌། རྒྱུད་ལ་སྒྲིབ་པ་ལྔའི་དྲི་མ་མེད་པས་གཙང་བར་བྱས་ཤིང་གཙང་མའི་གོས་སྣམ་སྦྱར་བླ་གོས་ཐང་གོས་གསུམ་འཆང་ཞིང་གསུམ་པོ་ལ་ཤིག་སྲོའམ་ཁ་ན་མ་ཐོ་བས་དབེན་ཞིང་དག་པ་དང༌། སྦྱངས་པའི་ཡོན་ཏན་ལ་བསྟེན་པས་རྙེད་པ་འདོད་པ་མ་ཡིན་ཞིང་མིའི་ཁྱུ་མཆོག་ཏུ་གྱུར་པས་དུས་རྟག་ཏུ་ཐེག་ཆེན་གྱི་ཆོས་འདོད་པ་དང༌། དམན་པ་དང་རློམ་པའི་བདུད་ཀྱི་ཡུལ་ལས་འདས་ཤིང་འདྲེན་པ་གཞན་གྱི་དྲིང་ལ་མི་འཇོག་པ་སྟེ། བཅུ་དྲུག་པོ་སྦྱོར་ལམ་ལ་གནས་པའི་ཕྱིར་མི་ལྡོག་པའི་རྟགས་ཡིན་ནོ། །
2025-10-13 13:07:08,733 [INFO] Time taken to process commentary text: 3.51s
2025-10-13 13:07:08,733 [INFO] Processing commentary text: ཞེས་གསུངས་ཏེ། བསམ་གཏན་བཞི་ལ་ཞེས་པ་ནས། འདི་དག་ཡིན་པར་ཤེས་པར་བྱ་ཞེས་པའི་བར་ལ། བསམ་གཏན་བཞི་ལ་སེམས་གནས་ཀྱང་བསམ་གཏན་དེར་དྲོད་མྱང་བའི་ཚུལ་གྱིས་མི་གནས་པ་དང༌། སྒྲ་ཐམས་ཅད་བྲག་ཆར་རྟོགས་པས་སྙན་པ་དང་གྲགས་པ་འདོད་པ་མ་ཡིན་ཞིང༌། རྒྱུད་ཁོང་ཁྲོ་བས་སེམས་ལ་དཀྲིས་ཤིང་བཅིངས་པ་མེད་པ་དང༌། བྱང་ཆུབ་སེམས་དཔའ་གཞན་དོན་དུ་ཁྱིམ་པར་འགྱུར་ནའང༌། དུས་རྟག་ཏུ་འདོད་ཡོན་བསྟེན་ཀྱང་འདོད་ཡོན་གྱི་དངོས་པོ་ཀུན་ལ་ཞེན་པས་མ་ཆགས་པ་དང༌། སྲོག་འཚོ་བའི་ཕྱིར་ནི་རྐུ་བ་དང་བསོད་པ་ལ་སོགས་པ་སྤང་བ་དང་བཅས་པས་ལོངས་སྤྱོད་འཚོ་བར་མི་བྱེད་པ་དང༌། བརྡེག་རྩོག་ལ་སོགས་པ་དྲག་ཤུལ་སྤྱོད་པ་དང༌། གནོད་འགྱུར་གྱི་སྔགས་བཟླས་པར་མི་བྱེད་པ་དང༌། བུད་མེད་དབང་བསྡུད་སྦྱོར་སྔགས་བྱེད་པ་མིན་པ་དང༌། བསྙེན་བཀུར་འདོད་པའི་ལས་ཅན་བུ་བཙའ་བ་དང་བུ་མོ་བཙའ་བར་འགྱུར་རོ། །ཞེས་ཕོ་མོར་གྱུར་ཞེས་ལུང་སྟོན་པར་མི་བྱེད་དེ། ཤཱ་རིའི་བུས་ཁྱིམ་བདག་ལུང་བསྟན་པ་ལྟ་བུའོ། །ཕུང་པོ་ལ་སོགས་པའི་གཏམ་གྱི་སྦྱོར་བ་རྗེས་སུ་སྦྱོར་བས་རབ་ཏུ་དབེན་པའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་བརྩོན་པ་དང༌། ལུས་ཀྱི་སྒོ་ནས་འཐབ་པ་དང༌། ངག་གི་སྒོ་ནས་རྩོད་པ་དང་བྲལ་ཞིང་བདེ་བ་དང་ཕྲད་པར་འདོད་པའི་བྱམས་པའི་སེམས་ཀྱང་བསྟན་པ་དང༌། དུས་ཐམས་ཅད་དུ་ཀུན་མཁྱེན་ཐོབ་པར་འདོད་ཅིང་བསྟན་པའི་བསླབ་པ་གསུམ་ལ་རྟག་ཏུ་གཞོལ་བའི་སེམས་དང་ལྡན་པ་དང༌། སྐྱེ་བ་ལ་དབང་ཐོབ་པས་ཡུལ་མཐའ་འཁོབ་དང༌། མི་ཀླ་ཀློ་སྐྱེ་བོའི་ཡུལ་གྱི་མཐའ་སྐྱེ་བ་རྣམ་པར་སྤངས་པ་དང༌། ཕྱིར་མི་ལྡོག་པའི་རྟགས་མཐོང་བས་རང་གི་ས་ལ་དོགས་པ་མེད་པའི་རྟོགས་པ་བརྟན་པོས་རྟག་ཏུ་རི་རབ་དང་འདྲ་བ་དང༌། ཆོས་འཚོལ་བ་ལ་ངོམས་པ་མེད་པའི་ཕྱིར་སྲོག་ཀྱང་འདོར་ཕོད་པའི་ནུས་པ་དང་ལྡན་ཞིང༌། ཤེས་རབ་ཀྱི་ཕ་རོལ་ཏུ་ཕྱིན་པ་ཉམས་སུ་ལེན་པའི་རྣལ་འབྱོར་པ་ལ་རབ་ཏུ་བརྩོན་པས་སྟེ་བཅུ་དྲུག་པོ་དེ། མཐོང་ལམ་ཕྱིར་མི་ལྡོག་པའི་རྟགས་ནི་འདི་དག་ཡིན་པར་ཤེས་པར་བྱའོ། །
2025-10-13 13:07:13,637 [INFO] Time taken to process commentary text: 4.90s
2025-10-13 13:07:13,637 [INFO] Processing commentary text: ཅེས་གསུངས་ཏེ། གཟུགས་དང་ཞེས་པ་ནས། གཏིང་མི་རྙེད་ཞེས་པའི་བར་ལ། ཡང་སྒོམ་ལམ་ན་གནས་པའི་ཕྱིར་མི་ལྡོག་པའི་རྟགས་ནི། གཟུགས་དང་ཚོར་བ་དང་འདུ་ཤེས་དང་སེམས་པ་དང་རྣམ་པར་ཤེས་པ་རྣམས་རྟོགས་དཀའ་བས་ཟབ་སྟེ། རང་བཞིན་གྱིས་མཚན་མ་མེད་པས་སྟོང་པ་དང་སྨོན་པ་མེད་པས་རབ་ཏུ་ཞི་བའི་ཕྱིར་རོ། །དཔེར་ན་མདའ་འཕངས་པ་ཡིས་རྒྱ་མཚོའི་གཏིང་ཐུག་ཚོལ་བ་དེས། བཙལ་ཡང་མི་རྙེད་པ་ལྟར། མཐར་ཐུག་སྤྱོད་པའི་ཤེས་རབ་ཀྱིས་ནི་བརྟགས་ན་ཕུང་པོ་ལྔའི་གཏིང་མི་རྙེད་དོ། །
2025-10-13 13:07:14,428 [INFO] Time taken to process commentary text: 0.80s
2025-10-13 13:07:14,428 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་བྱ་བ་ནས། ཐོབ་པར་འགྱུར་ཞེས་པའི་བར་ལ། ཡང་བྱང་ཆུབ་སེམས་དཔའ་རྟོགས་པའི་བསོད་ནམས་གང་ལ་ལ་ཞིག་ཚུལ་དེ་ལྟར་ཟབ་པར་གྱུར་ཅིང༌། རྒྱུ་ལམ་གྱི་ཐེག་པ་དོན་དམ་ཆགས་མེད་སྟོང་ཉིད་གང་ལ་ཕུང་པོ་དང་ཁམས་དང་སྐྱེ་མཆེད་ཀྱིས་བསྡུས་པའི་ཆོས་ཀྱི་ཡང་ཡོད་པ་མིན་པའི་ཆོས་འདི་རྟོགས་པ་དེ་ཡིས། ཉིན་ཅིག་ཙམ་གྱི་བསོད་ནམས་ཡང་དག་གྲུབ་པ་དེ་ལས་ཆེ་བ་གཞན་ཅི་ཞིག་ཡོད་དེ་མེད་དོ། །དེས་བསོད་ནམས་ཅི་ཙམ་ཞིག་ཐོབ་ཅེ་ན། དཔེར་ན་འདོད་ཆགས་ཀྱི་ཆོས་ལ་སྤྱོད་པའི་སྐྱེས་བུ་འཕྱོ་མ་ཞིག་གིས། བུད་མེད་འགའ་ཞིག་ལ་དུས་བཏབ་པ་གཞན་གྱིས་ཁྱེར་ནས་དེ་དང་མ་ཕྲད་པ་དེའི་ཚེ་ན། ཉི་མ་གཅིག་གིས་སེམས་ཀྱི་རྣམ་རྟོག་དཔྱོད་པའི་སྐད་ཅིག་མའི་གྲངས་ཇི་སྙེད་པ་དེ་སྙེད་ཀྱི་བསྐལ་པར་གྲངས་སུ་དམིགས་པས་བསྒྲུབ་པའི་བསོད་ནམས་ཅི་ཡོད་པ་དེ་བྱང་ཆུབ་སེམས་དཔའ་ཐོབ་པར་འགྱུར་རོ། །
2025-10-13 13:07:16,074 [INFO] Time taken to process commentary text: 1.64s
2025-10-13 13:07:16,074 [INFO] Processing commentary text: ཅེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། ཆར་མི་ཕོད་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ལ་ལ་ཞིག་གིས་དུས་བསྐལ་པ་མང་པོ་བྱེ་བ་སྟོང་གི་བར་དུ། ཡུལ་འཕགས་པ་དགྲ་བཅོམ་པ་དང་རང་སངས་རྒྱས་ལ་སྦྱིན་པ་གྱ་ནོམ་པ་གཏོང་བར་བྱེད་ཅིང༌། རང་ཚུལ་ཁྲིམས་ཀྱང་དེ་ཉིད་དུ་བསྲུང་བར་བྱེད་ཀྱང༌། བྱང་ཆུབ་སེམས་དཔའ་གང་ལ་ལ་ཞིག་བརྗོད་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་དང་ལྡན་པའི་ཆོས། གཞན་ལ་ཉིན་ཅིག་ཙམ་བརྗོད་པའི་ལེགས་པའི་ཡོན་ཏན་གྱི་ཆེ་བ་ལ་སྔར་གྱི་སྦྱིན་པ་དང་ཚུལ་ཁྲིམས་ཀྱི་བརྒྱའི་ཆར་ནས་རྒྱུའི་བར་གྱི་ཆར་ཡང་མི་ཕོད་དོ། །
2025-10-13 13:07:17,217 [INFO] Time taken to process commentary text: 1.14s
2025-10-13 13:07:17,217 [INFO] Processing commentary text: ཅེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། གསུམ་ན་མེད་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་གིས་སྔར་བསྟན་པའི་དོན་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་མཆོག་དེ་མཉམ་བཞག་ཏུ་བསྒོམས་ཏེ། རྗེས་མཉམ་བཞག་དེ་ལས་ལངས་ནས་དམིགས་པ་དང་རྣམ་རྟོག་དང་ཆགས་སྡང་གསུམ་གྱི་སྐྱོན་གྱིས་གོས་པ་མེད་པའི་ཆོས་གཞན་ལ་བརྗོད་ཅིང༌། བརྗོད་པའི་བསོད་ནམས་དེ་ཡང་འགྲོ་བའི་དོན་དུ་བྱང་ཆུབ་ཀྱི་རྒྱུར་བསྔོས་ན། དགེ་བ་དེ་ལས་ལྷག་པ་ཅི་སྨོས་ཏེ་དེ་དང་མཉམ་པའང་ས་བླ་ས་འོག་ས་སྟེང་གི་འཇིག་རྟེན་གསུམ་ན་མེད་དོ། །
2025-10-13 13:07:18,517 [INFO] Time taken to process commentary text: 1.30s
2025-10-13 13:07:18,517 [INFO] Processing commentary text: ཞེས་གསུངས་ཏེ། བསོད་ནམས་དེ་ཡང་ཞེས་པ་ནས། ཡོངས་སུ་འཛིན་ཞེས་པའི་བར་ལ། ཡང་བསོད་ནམས་དེ་ཡང་བདེན་པའི་སྙིང་པོ་མེད་པས་གསོག་དང་འདྲ་ལ། དེ་བཞིན་དུ་ངོ་བོ་མེད་པས་སྟོང་པ་དང༌། གཟུགས་བརྙན་ཡིན་པས་གསོབ་དང་འདྲ་ལ་བཅོས་མ་ཡིན་པས་ཡ་མ་བརླ་དང་འབྲས་བུ་བདེན་པ་མེད་པས་སྙིང་པོ་མེད་པར་ཤེས་པར་བྱ། དེ་ལྟར་བདེར་གཤེགས་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་ན། སྤྱོད་ཚེའང་བསོད་ནམས་ཀྱི་གྲངས་དཔག་ཏུ་མེད་པ་ཡོངས་སུ་འཛིན་ཏོ། །
2025-10-13 13:07:19,277 [INFO] Time taken to process commentary text: 0.77s
2025-10-13 13:07:19,277 [INFO] Processing commentary text: ཞེས་གསུངས་ཏེ། སངས་རྒྱས་ཀྱིས་བཤད་ཞེས་པ་ནས། མཆོག་རེག་འགྱུར་ཞེས་པའི་བར་ལ། འདི་ལྟར་གལ་ཏེ་ཆོས་ཉིད་ལ་འཕེལ་འགྲིབ་མེད་ན་བསྒོམས་པས་བསོད་ནམས་འཕེལ་བ་མི་འཐད་དོ་ཞེ་ན། རང་བཞིན་གྱིས་དག་པ་ལ་གློ་བུར་བས་དག་པས་བྱང་ཆུབ་འཐོབ་པ་སངས་རྒྱས་ཀྱི་མདོ་ཙམ་དུ་བཤད། རྒྱས་པར་བར་དུ་གཅོད་ཅིང་སྒྲུབ་བྱེད་ཀྱིས་ཀྱང་རབ་ཏུ་བསྟན་པར་བྱའོ། །ཆོས་ཀྱི་རྣམ་གྲངས་འདི་ཐམས་ཅད་བརྗོད་པ་ཙམ་དང་ཐ་སྙད་ཙམ་དུ་ཟད་ཀྱི་ངོ་བོ་མེད་པར་ཤེས་ནས། བསྐལ་བ་བྱེ་བ་ཁྲག་ཁྲིག་མང་པོར་བསགས་སྦྱང་བྱས་ཤིང་འཕེལ་འགྲིབ་དུ་མར་བརྗོད་པར་བྱས་ཀྱང༌། ཆོས་ཀྱི་དབྱིངས་ལ་སྐྱོན་ཡེ་ནས་མེད་པས་འཕྲལ་དུ་ཟད་པ་མེད་ཅིང༌། ཡོན་ཏན་ཡེ་ནས་རྫོགས་པས་འཕྲལ་དུ་འཕེལ་བའང་མེད་ཀྱི། རྒྱལ་བ་རྣམས་ཀྱི་ཕ་རོལ་ཏུ་ཕྱིན་པ་ཅེས་བྱ་བ་དྲུག་པོ་གང་ཡིན་པའི་ཆོས་དེ་རྣམས་ཀྱང་མིང་ཙམ་བརྡ་ཙམ་དུ་ནི་ཡོངས་སུ་བསྒྲགས་པར་ཤེས་ནས། མིང་ཙམ་དུ་དགེ་བ་བྱང་ཆུབ་ཏུ་ཡོངས་སུ་བསྔོ་ཞིང་བདེན་ཞེན་གྱི་རློམ་སེམས་མེད་པའི་བྱང་ཆུབ་སེམས་དཔའ་དེ་ནི། ཆོས་ཉིད་ལ་ཉམས་པ་མེད་ཅིང་འབྲས་བུ་སངས་རྒྱས་ཀྱི་བྱང་ཆུབ་མཆོག་ལ་རེག་པར་འགྱུར་རོ། །
2025-10-13 13:07:21,660 [INFO] Time taken to process commentary text: 2.39s
2025-10-13 13:07:21,660 [INFO] Processing commentary text: ཞེས་གསུངས་ཏེ། འབྲུ་མར་སྙིང་པོ་ཞེས་པ་ནས། སངས་རྒྱས་འགྱུར་ཞེས་པའི་བར་ལ། དེ་ལྟར་ནའམ། ཀུན་རྫོབ་ཏུ་སེམས་བསྐྱེད་པ་དང་པོ་དང་ཐ་མ་འཚོགས་པ་མེད་པས་བྱང་ཆུབ་ཐོབ་པར་མི་འཐད་དོ་ཞེ་ན། མ་འཚོགས་ཀྱང་ཐོབ་པའི་དཔེ་ནི། འབྲུ་མར་དང་སྡོང་བུ་ཡིས་བསྟན་ཏེ། དེ་བཞིན་དུ་ལས་དང་པོ་པའི་དུས་ན་འདུན་པ་དང་ལྡན་པའི་སེམས་ཀྱི་བྱང་ཆུབ་ཀྱི་མཆོག་ལ་རེག་པར་ནུས་པ་མ་ཡིན་ལ། དེ་མེད་པར་ཡང་བྱང་ཆུབ་དེ་ལ་རེག་པར་ནུས་པ་མ་ཡིན་ལ། ཡང་ཐ་མ་རྡོ་རྗེ་ལྟ་བུའི་སེམས་ཀྱིས་ཀྱང་བྱང་ཆུབ་ཞི་བ་ཐོབ་མིན་ལ། དེ་མེད་པར་ཡང་བྱང་ཆུབ་དེ་ཐོབ་པར་ནུས་པ་མ་ཡིན་ནོ།། ཡང་དེ་ལ་འབྲས་བུ་འབྱིན་པའི་ཚེ་ན་སྔར་གྱི་རྒྱུ་ས་བོན་བཏབ་པ་ལས་ནི་འབྲས་བུ་མྱུ་གུ་དང་མེ་ཏོག་དང་འབྲས་བུ་འབྱུང་བར་འགྱུར་ལ། དེ་ཡང་ས་བོན་ལ་སོགས་རིམ་གྱིས་འགག་ཀྱང་ནུས་པ་ཡར་ལྡན་དུ་དགོས་པས་ཤིང་ཡང་མེད་པ་དེ་མིན་པ་ལྟར། དཔེ་དེ་བཞིན་དུ་དང་པོ་འདུན་པ་དང་ལྡན་པའི་སེམས་ཀྱང་བྱང་ཆུབ་ཀྱི་རྒྱུ་ཡིན་ཏེ། དེའི་ངོ་བོ་འགགས་ཀྱང་ནུས་པར་ལྡན་དུ་རྡོ་རྗེ་ལྟ་བུའི་བར་དུ་བསྒོམས་པས་བྱང་ཆུབ་མེད་པ་སྟེ་མ་ཡིན་ནོ། །ཡང་བྱང་ཆུབ་ལ་སྦྱོར་བ་ལས་བཅུའི་གྲངས་དང་གོ་རིམ་ལ་ལྟོས་པའི་དཔེ་ནི་དཔེར་ན་ཆུའི་ཐིགས་པ་དང་པོ་དང་ཐ་མའི་བར་དུ་རིམ་གྱིས་ཉུང་ངུ་ཉུང་ངུ་བླུགས་པས་བུམ་པ་ཡོངས་སུ་འགེངས་པ་ལྟར་དུ། དཔེ་དེ་བཞིན་དུ་དང་པོ་འདུན་པ་དང་ལྡན་པའི་སེམས་ཀྱང་བྱང་ཆུབ་མཆོག་གི་རྒྱུ་ཡིན་ཏེ། ཐ་མའི་སེམས་ཀྱང་བྱང་ཆུབ་ཀྱི་རྒྱུ་ཡིན་པས། རིམ་གྱིས་རིམ་གྱིས་དཀར་པོའི་ཡོན་ཏན་རྫོགས་པའི་སངས་རྒྱས་སུ་འགྱུར་རོ། །
2025-10-13 13:07:25,537 [INFO] Time taken to process commentary text: 3.87s
2025-10-13 13:07:25,537 [INFO] Processing commentary text: ཞེས་གསུངས་ཏེ། སྟོང་པ་མཚན་མེད་ཞེས་པ་ནས། གནས་པ་མེད་པ་བཞིན་ཞེས་པའི་བར་ལ། ཡང་ཟབ་པ་དང་རྒྱ་ཆེ་བ་གཉིས་ཀ་དང་ལྡན་པ་ནི་ཉོན་མོངས་པ་འཁོར་བ་པའི་ཆོས་དང་རྣམ་པར་བྱང་བ་མྱ་ངན་ལས་འདས་པའི་ཆོས་ཐམས་ཅད་ལ་ངོ་བོས་སྟོང་པའི་སྟོང་པ་རྒྱུས་སྟོང་པའི་མཚན་མ་མེད་པ་དང་འབྲས་བུས་སྟོང་པའི་སྨོན་པ་མེད་པར་ཆོས་ལ་སྤྱོད་ཅིང༌། མྱ་ངན་ལས་འདས་པའི་སྟོང་པ་ཉིད་རྐྱང་པ་ལའང་མི་རེག་པ་འཇིག་རྟེན་པ་ལྟ་བུ་མཚན་མར་ཡང་མི་སྤྱོད་པས་སྲིད་ཞིའི་མཐའ་ལ་མི་གནས་པ་དཔེར་ན་གཉན་པའི་དཔེ་བཞིན་ནོ། །
2025-10-13 13:07:26,382 [INFO] Time taken to process commentary text: 0.85s
2025-10-13 13:07:26,382 [INFO] Processing commentary text: ཞེས་གསུངས་ཏེ། དེ་ལྟར་སྤྱོད་པའི་ཞེས་པ་ནས། ཤེས་རབ་སྤྱོད་པ་ཡིན་ཞེས་པའི་བར་ལ། ཡང་དེ་ལྟར་སྤྱོད་པའི་བྱང་ཆུབ་སེམས་དཔའ་དེ་འདི་སྙམ་དུ་བདག་ཉན་ཐོས་ལྟར་དུ་སྟོབས་བཅུ་དང་ལྡན་པའི་སངས་རྒྱས་ཀྱིས་ལུང་བསྟན་ཀྱང་བྱང་ཆུབ་ལ་རེག་པར་འགྱུར་རོ་སྙམ་དུ་རློམ་སེམས་མེད་ཅིང༌། བྱང་ཆུབ་ཆོས་སྐུ་འདི་ལ་ཐོབ་པར་རྒྱུ་ཅི་ཡང་མེད་ཅེས་བྱང་ཆུབ་ལ་སྐྲག་པ་མེད་ན། དེ་ལྟར་སྤྱོད་པ་བདེ་གཤེགས་རྣམས་ཀྱི་ཤེས་རབ་ལ་སྤྱོད་པ་ཡིན་ནོ། །
2025-10-13 13:07:27,063 [INFO] Time taken to process commentary text: 0.67s
2025-10-13 13:07:27,063 [INFO] Processing commentary text: ཅེས་གསུངས་ཏེ། འཇིག་རྟེན་དགོན་པའི་ཞེས་པ་ནས། སྐྱེད་མི་བྱེད་ཞེས་པའི་བར་ལ། བྱང་ཆུབ་སེམས་དཔའ་དེ་ནི་འཇིག་རྟེན་ན་ཆུ་ཤིང་ལ་སོགས་པའི་དགོན་པའི་ལམ་དང་བཅུད་ཀྱི་སེམས་ཅན་མུ་གེ་དང་ནད་དང་བཅས་པར་མཐོང་ནས་དེ་དག་སྐྲག་པ་མེད་ཅིང་དེ་ནས་སླར་སེམས་ཅན་གྱི་དོན་དུ་གོ་ཆ་གྱོན་ཏེ། བདག་སངས་རྒྱས་པའི་ཞིང་དེར་འདི་ལྟ་བུར་མི་འབྱུང་བར་གྱུར་ཅིག་ཅེས་ཕྱི་མའི་མུ་མཐར་ཐུག་གི་བར་དུ་རྟག་ཏུ་ཕ་རོལ་ཏུ་ཕྱིན་པ་དྲུག་ལ་བརྩོན་ཞིང་སྒྱུ་མ་ལྟ་བུར་རབ་ཏུ་ཤེས་ནས། བྱ་བས་ཡོངས་སུ་སྐྱོ་བའི་ཡིད་ནི་རྡུལ་ཙམ་ཡང་བསྐྱེད་པར་མི་བྱེད་དོ། །
2025-10-13 13:07:28,279 [INFO] Time taken to process commentary text: 1.22s
2025-10-13 13:07:28,279 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། ཡོངས་མི་ཉམས་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་རྒྱལ་བའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པར་བྱེད་ཅིང༌། མཉམ་བཞག་ཏུ་ཕུང་པོ་ལྔ་པོ་འདི་དག་ཡེ་གདོད་མ་ནས་སྣང་བས་ཀྱང་སྟོང་ཞིང་སྐྱེ་མེད་དུ་ཤེས་ཤིང་རྟོགས་ནས་མཉམ་པར་མ་བཞག་པའི་རྗེས་ཀྱི་དུས་ན་སེམས་ཅན་གྱི་ཁམས་ལ་དམིགས་པ་མེད་པའི་སྙིང་རྗེ་ཆེན་པོ་འཇུག་ཅིང༌། མཉམ་པར་མ་བཞག་པའི་བར་སྐབས་དེར་ཡང་སངས་རྒྱས་ཀྱི་གནས་ལུགས་དང་མཐུན་པའི་ཁམས་ཀྱིས་ཆོས་ལས་མི་ཉམས་སོ། །
2025-10-13 13:07:29,160 [INFO] Time taken to process commentary text: 0.89s
2025-10-13 13:07:29,160 [INFO] Processing commentary text: ཅེས་གསུངས་ཏེ། དཔེར་ན་སྐྱེས་བུ་ཞེས་པ་ནས། རེག་མི་བྱེད་ཞེས་པའི་བར་གྱིས། སྒྱུ་མ་སྤྲུལ་ཤེས་པའི་དཔེ་དེ་བཞིན་དུ་ཐབས་ཤེས་རབ་དང་འབྲེལ་བར་བྱེད་པ་དེའི་ཚེ་བྱང་ཆུབ་སེམས་དཔའ་ཐབས་མཁས་པ་དང་ལྡན་པ་ཡང༌། ཚེ་འདིར་ཡང་སེམས་ཅན་གྱི་ཁམས་རྣམས་ལ་ཀུན་ཏུ་སྙིང་རྗེ་བསྐྱེད་ཅིང༌། རང་གི་ཕུང་པོ་ལ་སོགས་པ་བདུད་བཞི་དག་དང་ཉན་ཐོས་དང་རང་སངས་རྒྱས་ཀྱི་ས་གཉིས་སུ་ལྷུང་བའི་འཇིགས་པ་ལས་ཀྱང་རབ་ཏུ་འདས་ཤིང༌། རྣམ་ཐར་སྒོ་གསུམ་གྱི་ཏིང་ངེ་འཛིན་མཆོག་ལ་གནས་ཤིང༌། ཉན་ཐོས་ལྟར་བྱང་ཆུབ་ཞི་བ་ལ་རེག་པར་མི་བྱེད་ལ། ཐེག་ཆེན་ལྟར་འགྲོ་བའི་དོན་ལ་བརྩོན་ཞིང་བྱང་ཆུབ་པར་འགྱུར་རོ། །
2025-10-13 13:07:30,512 [INFO] Time taken to process commentary text: 1.35s
2025-10-13 13:07:30,512 [INFO] Processing commentary text: ཅེས་གསུངས་ཏེ། མཁའ་ལ་རླུང་བརྟེན་ཞེས་པ་ནས། ཞི་ལ་རབ་ཞི་སྤྱོད་ཞེས་པའི་བར་ལ། ཡང་ལས་ཀྱིས་འཇིག་རྟེན་ཆགས་པའི་དཔེ་དེ་བཞིན་དུ་ནམ་མཁའ་ལྟ་བུའི་ཆོས་ཉིད་སྟོང་པ་ཉིད་ལ་བློ་གནས་པ་དེ། འགྲོ་བ་ལ་སེམས་ཅན་གྱི་རང་བཞིན་ཤེས་ན་ཀུན་རྫོབ་ཏུ་སྨིན་པར་འདོད་པའི་སྨོན་ལམ་གྱི་རྟེན་ཅན་གྱི། ཕན་བདེའི་བྱ་བ་མང་པོ་སྣ་ཚོགས་སྟོན་པར་བྱེད་ཅིང༌། མྱ་ངན་ལས་འདས་པ་ལ་མི་རེག་ཅིང་སྟོང་པར་བརྟེན་པའི་ཚུལ་གྱིས་བློ་གནས་པ་མེད་དེ། དུས་གང་གི་ཚེ་བྱང་ཆུབ་སེམས་དཔའ་སྦྱངས་འཕྲོ་ཡོད་པས་མཁས་ཤིང་དོན་རྟོགས་པས་གསལ་བ། ཆོས་ཉིད་སྟོང་པ་ཞི་བའི་ཏིང་ངེ་འཛིན་དམ་པ་འདི་ལ་སྤྱོད་པ་སྟེ། བར་སྐབས་དེར་ནི་མཚན་མ་དང་དམིགས་པ་རབ་ཏུ་བསྒོམ་པར་མི་བྱེད་དོ། །རྒྱུས་སྟོང་པའི་མཚན་མ་མེད་པར་གནས་ཤིང་འབྲས་བུ་སྟོང་པའི་སྨོན་པ་མེད་པས་ཞི་བ་ལ་རབ་ཞི་སྤྱོད་དོ། །
2025-10-13 13:07:32,118 [INFO] Time taken to process commentary text: 1.60s
2025-10-13 13:07:32,118 [INFO] Processing commentary text: ཞེས་གསུངས་ཏེ། བར་སྣང་འཕུར་བའི་ཞེས་པ་ནས། སྤྱོད་མ་ཡིན་ཞེས་པའི་བར་གྱིས། བར་སྣང་ལ་འཕུར་བའི་བྱ་ས་ལ་མི་ལྷུང་བའི་དཔེ་དེ་བཞིན་དུ། བྱ་ལྟ་བུའི་བྱང་ཆུབ་སེམས་དཔའ་དེ་ནམ་མཁའ་ལྟ་བུའི་རྣམ་པར་ཐར་པའི་སྒོ་སྟོང་པ་ཉིད་ལ་སྤྱོད་པ་དེ་ཡང་ཐབས་སྙིང་རྗེ་ཆེན་པོ་དང་ལྡན་པས་མྱ་ངན་ལས་འདས་པ་ཡང་མི་རེག་ལ་ངོ་བོ་ཉིད་མེད་པར་རྟོགས་པས་མཚན་མར་སྤྱོད་པའང་མ་ཡིན་ནོ། །
2025-10-13 13:07:32,638 [INFO] Time taken to process commentary text: 0.52s
2025-10-13 13:07:32,638 [INFO] Processing commentary text: ཅེས་གསུངས་ཏེ། དཔེར་ན་འཕོང་བསླབས་སྐྱེས་བུས་ཞེས་པ་ནས། དམ་པ་དེ་ནི་ཐོབ་མི་བྱེད་ཞེས་པའི་བར་ལ། མདའི་དཔེ་ལྟར་བྱང་ཆུབ་སེམས་དཔའ་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པར་བྱེད་པའི་ཁྱད་པར་ཤེས་རབ་དང་ཐབས་དང་སྟོབས་དང་རྫུ་འཕྲུལ་གྱིས་ནི། ངོ་བོ་མེད་པར་རྣམ་པར་སྤྱོད་པ་དེ་དག་ཇི་སྲིད་དུ་སངས་རྒྱས་རུང་གི་དགེ་བའི་རྩ་བ་ཇི་སྲིད་མ་རྫོགས་པ་དེ་སྲིད་དུ་ཁྱབ་པའི་སྟོང་ཉིད་སྙིང་རྗེ་དང་འབྲེལ་བའི་དམ་པ་དེ་ནི་ཐོབ་པར་མི་བྱེད་དོ། །
2025-10-13 13:07:33,475 [INFO] Time taken to process commentary text: 0.84s
2025-10-13 13:07:33,475 [INFO] Processing commentary text: ཅེས་གསུངས་ཏེ། དཔེར་ན་དགེ་སློང་ཞེས་པ་ནས། དུབ་པ་མེད་ཞེས་པའི་བར་ལ། དགེ་སློང་གི་དཔེ་དེ་བཞིན་དུ་བྱང་ཆུབ་སེམས་དཔའ་མཁས་པ་ནམ་མཁའ་ལྟ་བུའི་ཆོས་ཉིད་སྟོང་པ་ཉིད་ལ་གནས་ཤིང༌། ཡེ་ཤེས་ཀྱི་རྫུ་འཕྲུལ་ཕ་རོལ་ཏུ་སོན་པ་དམིགས་རྟེན་གྱི་རྣམ་པ་མེད་པ་བཞིན་དུ། འགྲོ་བ་དག་ལ་དོན་བྱེད་པའི་ཐབས་ཀྱིས་བྱ་བ་རྣམ་པ་མཐའ་ཡས་པ་སྟོན་ཀྱང་དུས་རིང་བ་བསྐལ་པ་བྱེ་བར་འཁོར་བར་གནས་ཀྱང་སེམས་ལ་སྐྱོ་བ་མེད་ཅིང་ལུས་ལ་དུབ་པའང་མེད་དོ། །
2025-10-13 13:07:34,204 [INFO] Time taken to process commentary text: 0.73s
2025-10-13 13:07:34,204 [INFO] Processing commentary text: ཞེས་གསུངས་ཏེ། དཔེར་ན་མི་འགའ་ཞེས་པ་ནས། ཆོས་ཀྱང་མཐོང་ཞེས་པའི་བར་ལ། སྐྱེས་བུས་གདུགས་བཟུང་བའི་དཔེས་དེ་བཞིན་དུ་བྱང་ཆུབ་སེམས་དཔའ་དང་ལྡན་པས་མཁས་པ་སྙིང་རྗེ་གནས་པ་དེ་ཡང༌། ཐབས་སྙིང་རྗེ་ཆེན་པོ་དང་ཤེས་རབ་མི་དམིགས་པར་ཤེས་པ་གཉིས་ཀྱིས་གདུགས་གཉིས་ཡོངས་སུ་བཟུང་སྟེ་གང་ཞེ་ན། ཤེས་རབ་ཀྱིས་ཉོན་མོངས་འཁོར་བའི་ཆོས་དང་རྣམ་བྱང་གི་ཆོས་རྣམས་རང་རང་གི་ངོ་བོས་སྟོང་པའི་སྟོང་པ་ཉིད་དུ་རྒྱུ་སྟོང་པའི་མཚན་མ་མེད་པ་དང་འབྲས་བུས་སྟོང་པའི་སྨོན་པ་མེད་པ་ལ་རྟོག་ཅིང༌། ཐབས་སྙིང་རྗེ་ཆེན་པོ་མྱ་ངན་ལས་འདས་པ་ལ་རེག་པ་མེད་ལ་ཆོས་རྣམས་ཀྱི་དེ་བཞིན་ཉིད་ཀྱང་མཐོང་ངོ༌། །
2025-10-13 13:07:35,339 [INFO] Time taken to process commentary text: 1.14s
2025-10-13 13:07:35,339 [INFO] Processing commentary text: ཞེས་གསུངས་ཏེ། དཔེར་ན་རིན་ཆེན་འདོད་པ་ཞེས་པ་ནས། འཇོག་པར་འགྱུར་མ་ཡིན་ཞེས་པའི་བར་ལ། དེད་དཔོན་གྱི་དཔེ་དེ་བཞིན་བྱང་ཆུབ་སེམས་དཔའ་བྱང་ཆུབ་ཀྱི་སེམས་ཀྱིས་སྟོང་པ་ཉིད་ཀྱི་རིན་ཆེན་གྱི་གླིང་དུ་སོང་སྟེ། དེ་མངོན་སུམ་དུ་བྱས་ནས་བསམ་གཏན་བཞི་དང༌། དབང་པོ་ལྔ་དང་སྟོབས་ལྔ་ཐོབ་པ་ཡང༌། མྱ་ངན་ལས་འདས་པ་ལས་རེག་པའི་བྱང་ཆུབ་སེམས་ཁོ་རང་འབའ་ཞིག་བསམ་གཏན་དང་ཟག་མེད་ཀྱི་བདེ་བས་མངོན་པར་དགའ་ཞིང༌། སེམས་ཅན་གྱི་ཚོགས་དེ་མེད་པས་སྡུག་བསྔལ་བའི་ཡིད་ཅན་དུ་འཇོག་པར་འགྱུར་བ་མ་ཡིན་ཏེ། བརྩེ་བས་སྟོང་ཉིད་རིན་ཆེན་དེ་གཞན་ལ་ཡང་འགྱེད་དོ། །
2025-10-13 13:07:36,680 [INFO] Time taken to process commentary text: 1.34s
2025-10-13 13:07:36,680 [INFO] Processing commentary text: ཞེས་གསུངས་ཏེ། དཔེར་ན་དོན་གཉེར་ཞེས་པ་ནས། ཚུལ་ཤེས་ཡིན་ཞེས་པའི་བར་ལ། ཚོང་པའི་དཔེ་དེ་བཞིན་དུ་བྱང་ཆུབ་སེམས་དཔའ་ཐབས་ཤེས་རབ་གསལ་བ་དེ་བར་གྱི་གྲོང་ལྟ་བུའི་ཉན་ཐོས་དང་རང་སངས་རྒྱས་རྣམས་ཀྱི་རྟོགས་པའི་ཤེས་རབ་དང་སྤངས་པའི་རྣམ་གྲོལ་ཀུན་ལ་མཁས་པར་བྱེད་ཅིང༌། དེ་ལའང་རོ་མྱང་བའི་ཚུལ་གྱིས་མི་གནས་པ་ལ། རིན་པོ་ཆེའི་གླིང་ལྟ་བུའི་སངས་རྒྱས་ཀྱི་ཡེ་ཤེས་ལའང་གནས་པ་མ་ཡིན་ལ། རང་གི་ཁྱིམ་ལྟ་བུའི་མཚན་ཉིད་འདུས་མ་བྱས་པ་ལ་མི་གནས་ལ་འོན་ཀྱང་རང་རང་དང་མཐུན་པའི་ལམ་གྱི་ཚུལ་ཤེས་པར་བྱེད་པ་ཡིན་ནོ། །
2025-10-13 13:07:37,900 [INFO] Time taken to process commentary text: 1.22s
2025-10-13 13:07:37,900 [INFO] Processing commentary text: ཞེས་གསུངས་ཏེ། གང་ཚེ་འགྲོ་ལ་བྱམས་ཞེས་པ་ནས། གནས་མེད་དོ་ཞེས་པའི་བར་ལ། གང་ཞིག་གི་ཚེ་བྱང་ཆུབ་སེམས་དཔའ་འགྲོ་བ་ལ་བྱམས་པ་ཆེན་པོས་རྒྱུན་དུ་རྗེས་སུ་འབྲེལ་བར་བྱས་ནས་ཏིང་ངེ་འཛིན་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ལ་སྤྱོད་པ་དེ་ནི་མཐའ་གཉིས་དང་བྲལ་བས་ཞི་བ་མྱ་ངན་ལས་འདས་པ་ཐོབ་པར་འགྱུར་རོ། །ཞི་བ་འམ་སྲིད་པ་འདུས་མ་བྱས་ལ་གནས་པ་ཡིན་ནོ། །ཞེས་བྱ་བར་གདམས་པར་ནུས་པ་དེ་ནི་གནས་དང་སྐབས་མེད་དོ། །
2025-10-13 13:07:38,618 [INFO] Time taken to process commentary text: 0.72s
2025-10-13 13:07:38,618 [INFO] Processing commentary text: ཞེས་གསུངས་ཏེ། དཔེར་ན་སྒྱུ་མས་སྤྲུལ་པའི་མི་ལུས་ལ་དངོས་པོ་མེད་ཀྱང་མི་སྣང་བ་མ་ཡིན་ཞིང༌། དེ་ལ་ནི་སྐྱེས་པ་དང་བུད་མེད་ཀྱི་མིང་གིས་ཀྱང་ནི་གདགས་པར་ནུས་པ་ལྟར་དུ། དཔེ་དེ་བཞིན་བྱང་ཆུབ་སེམས་དཔའི་བློས་རྣམ་པར་ཐར་པའི་སྒོ་གསུམ་ལ་སྤྱོད་པ། དེ་ལ་སྲིད་ཞིའི་མིང་གིས་ཀྱང་མིང་གདགས་པར་ནུས་པ་ཡིན་ནོ། །དེ་རྣམས་ཀྱི་འབྲས་བུ་སྨོན་པ་ནས་བཟུང་ནས་བསླབ་པའི་རིམ་པ་སོང་ནས།
2025-10-13 13:07:39,334 [INFO] Time taken to process commentary text: 0.72s
2025-10-13 13:07:39,334 [INFO] Processing commentary text: ཞེས་གསུངས་ཏེ། གལ་ཏེ་སྤྱོད་པ་དང་ནི་ཞེས་པ་ནས། རིག་པར་བྱ་ཞེས་པའི་བར་ལ། གལ་ཏེ་གཞན་དག་གིས་ཕྱིར་མི་ལྡོག་པ་ལ་སྤྱོད་པ་དང་ནི་དབང་པོ་དང༌། རྟགས་ཇི་ལྟ་བུ་འོང་པ་ལགས་ཞེས་ཡོངས་སུ་དྲིས་པ་ལ། བྱང་ཆུབ་སེམས་དཔའ་དེ་རང་གི་མྱོང་བ་དང་སྟོང་པའི་སྟོང་པ་དང་མཚན་མ་མེད་པའི་ཆོས་ཀྱང་ཡོངས་སུ་མི་སྟོན་པ་ལ་ཕྱིར་ལྡོག་པའི་རྟགས་ཀྱི་ཆོས་དྲིས་ཀྱང་མི་འཆད་པ་དེ་ནི་སྔར་སངས་རྒྱས་ཀྱིས་ལུང་མ་བསྟན་པ་ཡིན་པར་རིག་པར་བྱའོ། །དེ་ཡན་ཆད་ཀྱིས་རྣམ་ཀུན་མངོན་རྫོགས་བཤད་ཟིན་ཏོ།།
2025-10-13 13:07:40,277 [INFO] Time taken to process commentary text: 0.95s
2025-10-13 13:07:40,277 [INFO] Processing commentary text: སྐབས་ལྔ་པའི་རྩེ་མོ་མངོན་པར་རྟོགས་པའི་ངོ་བོ་ནི་ཆོས་སྐུའི་རྒྱུ་ལམ་རྣམ་གསུམ་མི་དམིགས་པ་གང་ཞིག་འབད་རྩོལ་མེད་པར་རྟོགས་པ་ལྷུན་གྲུབ་ཀྱི་བློ་ཐོབ་པའོ། །དེ་ཡང༌།དེ་ཡི་རྟགས་དང་རྣམ་འཕེལ་དང༌། །བརྟན་དང་སེམས་ཀུན་གནས་པ་དང༌། །མཐོང་ཞེས་བྱ་དང་བསྒོམ་པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམ་བཞི་ཡི། །གཉེན་པོ་རྣམ་པ་བཞི་དག་དང༌། །བར་ཆད་མེད་པའི་ཏིང་ངེ་འཛིན། །ལོག་པར་བསྒྲུབ་དང་བཅས་པ་ནི། །ཡང་དག་བྱང་ཆུབ་འབྲས་འབྱུང་བའི། །རྩེ་མོའི་མངོན་རྟོགས་ཡིན་པར་གསུངས། །ཞེས་པས། འདི་ལ་ཡོན་ཏན་རྒྱུད་ལ་བསྐྱེད་པའི་ཆ་ནས་དབྱེ་བ་བརྒྱད་ཀྱིས་བསྟན་ཏོ། །
2025-10-13 13:07:42,891 [INFO] Time taken to process commentary text: 2.61s
2025-10-13 13:07:42,891 [INFO] Processing commentary text: ཞེས་གསུངས་ཏེ། དགྲ་བཅོམ་པ་དང་ཞེས་པ་ནས། རིག་པར་བྱ་ཞེས་པའི་བར་ལ། ཐེག་པ་དམན་པ་དགྲ་བཅོམ་པའི་ས་དང་རྐྱེན་གྱི་སངས་རྒྱས་ཀྱི་ཡེ་ཤེས་དང༌། ཁམས་གསུམ་གྱི་དཔལ་འབྱོར་དག་ན་རྨི་ལམ་ན་ཡང་མི་འདོད་ཅིང༌། སངས་རྒྱས་རྣམས་མཐོང་སྟེ་ཁྲི་ལ་བཞུགས་ནས་འགྲོ་བ་ལ་ཆོས་ཀྱང་སྟོན་པར་བྱེད་པ་རྨི་ལམ་དུ་མཐོང་བ་དེ་ནི་སྔར་ནས་ཕྱིར་མི་ལྡོག་པར་ལུང་བསྟན་པ་ཡིན་པར་རིག་པར་བྱའོ། །
2025-10-13 13:07:43,503 [INFO] Time taken to process commentary text: 0.61s
2025-10-13 13:07:43,503 [INFO] Processing commentary text: ཞེས་གསུངས་ཏེ། ཡང་རྨི་ལམ་ནའམ་སད་པ་ན་གྲོང་ཁྱེར་ཚིག་པ་མཐོང་བ་ན་ཆོས་ཉིད་ཀྱི་བདེན་པའི་བྱིན་གྱིས་བརླབས་ཀྱིས་མེའི་ཕུང་པོ་འདི་དག་ཞི་བར་གྱུར་ཅིག་ཅེས་བརྗོད་པས་ཞི་བར་གྱུར་ན། བྱང་ཆུབ་སེམས་དཔའ་དེ་ནི་ཕྱིར་མི་ལྡོག་པར་ལུང་བསྟན་པ་ཡིན་པར་རིག་པར་བྱའོ། །
2025-10-13 13:07:43,705 [INFO] Time taken to process commentary text: 0.20s
2025-10-13 13:07:43,705 [INFO] Processing commentary text: ཞེས་གསུངས་ཏེ། ཡང་མིའི་འཇིག་རྟེན་འགའ་ཞིག་ལ་ལྷ་དང་ཀླུ་དང་འབྱུང་པོའི་གདོན་ལ་སོགས་པ་རིམས་ནད་མང་བའི་མིའམ་འགྲོ་བ་ལ། བྱང་ཆུབ་སེམས་དཔའ་དེ་ཕན་པ་དང་སྙིང་བརྩེ་བ་དང་ལྡན་པས་བདེན་པའི་བྱིན་བརླབས་བརྗོད་པས་དེ་དག་རབ་ཏུ་ཞི་བ་ལ། དེ་ལ་འོན་ཀྱང་ང་ནི་བྱིན་བརླབས་དང་ལྡན་པའོ་སྙམ་པའི་རློམ་སེམས་མེད་ཅིང་ང་རྒྱལ་སྐྱེ་བ་མེད་པའི་གང་ཟག་བྱང་ཆུབ་སེམས་དཔའ་དེ་ནི་ཕྱིར་མི་ལྡོག་པར་ལུང་བསྟན་པ་ཡིན་པར་རིག་པར་བྱའོ། །
2025-10-13 13:07:44,470 [INFO] Time taken to process commentary text: 0.76s
2025-10-13 13:07:44,470 [INFO] Processing commentary text: ཞེས་གསུངས་ཏེ། ཅི་སྟེ་དེ་ནི་ཞེས་པ་ནས། ཤེས་པར་བྱ་ཞེས་པའི་བར་ལ། ཅི་སྟེ་བྱང་ཆུབ་སེམས་དཔའ་དེ་ནི་བདུད་ཀྱི་ལས་བྱེ་བྲག་ལ་བདེན་པའི་བྱིན་བརླབས་སྣ་ཚོགས་པ་དག །འབྱོར་ཅིང་གྲུབ་པས་སངས་རྒྱས་ཀྱིས་ལུང་བསྟན་པ་ཡིན་ནོ་སྙམ་དུ་རློམ་སེམས་འབྱུང་བའམ། ཡང་གལ་ཏེ་བྱང་ཆུབ་སེམས་དཔའ་གང་ཟག་གཞན་གྱིས་སངས་རྒྱས་སུ་འགྱུར་རོ། །ཞེས་ལུང་བསྟན་པ་ལ་རློམ་སེམས་བྱེད་ན། རློམ་སེམས་གནས་པ་དེ་ནི་བློ་ཆུང་ཞིང་ཤེས་རབ་དང་མི་ལྡན་པར་ཤེས་པར་བྱའོ། །
2025-10-13 13:07:45,302 [INFO] Time taken to process commentary text: 0.84s
2025-10-13 13:07:45,302 [INFO] Processing commentary text: ཞེས་གསུངས་ཏེ། མིང་གི་གཞི་ལས་ཞེས་པ་ནས། མིང་འདི་ཡིན་ཞེས་པའི་བར་ལ། བདུད་ཀྱིས་ལུང་སྟོན་པའི་ཚུལ་ནི་མིང་གི་གཞི་ལས་གླགས་ལྟ་བའི་ཕྱིར་བདུད་ནི་བྱང་ཆུབ་སེམས་དཔའ་དེའི་དྲུང་དུ་ཉེ་བར་འོངས་ནས། འདི་སྐད་སྨྲས་ཏེ་འདི་བཞིན་དུ་འདི་ན་ཁྱོད་ཀྱི་ཕ་དང་མ་དང༌། ཁྱོད་ཀྱི་བུད་མེད་རྒྱུད་ཀྱི་བར་གྱི་མིང་ཡིན་ཞིང༌། ཁོ་རང་གིས་བསམས་པ་ལྟར་དུ་གང་གི་ཚེ་ནམ་ཞིག་ན་ཁྱོད་ནི་སངས་རྒྱས་སུ་འགྱུར་བའི་མིང་ཟླ་འོད་ཅེས་བྱ་བ་འདི་ཡིན་ནོ་སྙམ་ནས་རློམ་སེམས་བྱེད་པའི་གང་ཟག་དེ་བློ་ཆུང་བ་ཡིན་ནོ། །
2025-10-13 13:07:46,347 [INFO] Time taken to process commentary text: 1.04s
2025-10-13 13:07:46,347 [INFO] Processing commentary text: ཞེས་གསུངས་ཏེ། སྦྱངས་སྟོབས་རྣལ་འབྱོར་ཞེས་པ་ནས། རིག་པར་བྱ་ཞེས་པའི་བར་ལ། ཡང་སྦྱངས་པའི་ཡོན་ཏན་བཅུ་གཉིས་ཀྱི་སྡོམ་པ་སྟེ། དགོན་པ་དང༌། བསོད་སྙོམས་པ་དང༌། ཟས་ཕྱིས་མི་ལེན་པ་དང༌། སྟན་ཅིག་པ་དང༌། གཞི་ཇི་བཞིན་པ་དང༌། ཆོས་གོས་གསུམ་པ། དུར་ཁྲོད་པ། ཤིང་དྲུང་བ། ཙོག་པུ་བ། འདོད་པ་ཉུང་ཞིང་ཆོག་ཤེས་པ། རབ་ཏུ་དབེན་པ། རྐང་པ་སྐུད་པ་དང་བྲལ་བར་འཇམ་པོར་སྨྲ་ཞིང་ཚིག་ཉུང་བ་དང་ལྡན་ཞིང་བསྒོམ་པའི་རྣལ་འབྱོར་དང་ལྡན་པ་དང་བལྟ་བ་ཅི་འདྲ་བ་འབྱུང་བར་འགྱུར་བ་དེ་ལ། ཁྱོད་ནི་ད་ལྟར་མ་ཟད་ཀྱི་སྔོན་ཡང་ཡོན་ཏན་བཅུ་གཉིས་ཀྱི་ཚུལ་ཡང་ད་ལྟར་འདི་དང་འདྲའོ། །ཞེས་བརྗོད་དེ། བརྗོད་པ་དེས་སྐད་ཐོས་ནས་གང་ཐོབ་པ་ལ་ཡིད་ཆེས་ནས་ཁེངས་ཞིང་རློམ་སེམས་བྱེད་པའི་བྱང་ཆུབ་སེམས་དཔའ་ནི། བདུད་ཀྱི་སེམས་ཡོངས་སུ་བླང་ཞིང་གང་ཟག་བློ་ཆུང་བར་རིག་པར་བྱའོ། །
2025-10-13 13:07:48,139 [INFO] Time taken to process commentary text: 1.79s
2025-10-13 13:07:48,139 [INFO] Processing commentary text: ཞེས་གསུངས་ཏེ། རབ་ཏུ་དབེན་པའི་གྲོང་ཞེས་པ་ནས། བློ་ཆུང་རིག་པར་བྱ་ཞེས་པའི་བར་ལ། ཡང་སྐྱེ་བོས་རབ་ཏུ་དབེན་པའི་གྲོང་སྟོང་པ་དང་གྲོང་ཁྱེར་སྟོང་པ་དང༌། རིའི་སུལ་དང་ནགས་ཁྲོད་རབ་ཏུ་བརྟེན་པར་བྱེད་ཅིང༌། དངོས་སམ་ཡིད་ཀྱིས་བདག་ལ་བསྟོད་ཅིང་གཞན་ལ་སྨོད་པའི་བྱང་ཆུབ་སེམས་དཔའ་དེ་ནི་བདུད་ཀྱི་ཡོངས་སུ་བསླང་ཞིང་བློ་ཆུང་བ་ཡིན་པར་རིག་པར་བྱའོ། །
2025-10-13 13:07:48,602 [INFO] Time taken to process commentary text: 0.45s
2025-10-13 13:07:48,602 [INFO] Processing commentary text: ཞེས་གསུངས་ཏེ། རྟག་ཏུ་གྲོང་དག་ཞེས་པ་ནས། དབེན་པར་གསུངས་ཞེས་པའི་བར་ལ། ཐེག་ཆེན་གྱི་དབེན་པ་གང་ཞེ་ན། གནས་རྟག་ཏུ་གྲོང་དང་ཡུལ་འཁོར་ཆེན་པོ་དང་གྲོང་རྡལ་ཆེན་པོར་གནས་པར་བྱེད་ཅིང༌། ལས་སུ་བྱ་བ་སེམས་ཅན་སྨོན་པར་བྱེད་པ་དང་རང་བྱང་ཆུབ་ཏུ་བསྒྲུབ་པར་བྱ་བའི་ཕྱིར་ཕ་རོལ་ཏུ་ཕྱིན་པ་དྲུག་ཉམས་སུ་ལེན་པ་ལ་བརྩོན་པ་མ་གཏོགས་པ། དེ་ནི་དགྲ་བཅོམ་པ་དང་རང་རྒྱལ་བ་དང་འདོད་ཡོན་ལ་སོགས་ས་པའི་འདོད་པ་གཞན་མི་སྐྱེད་པ་འདི་ནི་བདེ་བར་གཤེགས་པ་རྣམས་ཀྱི་སྲས་ཐེག་ཆེན་རྣམས་ཀྱི་དབེན་པ་ཡིན་པར་གསུངས་སོ། །
2025-10-13 13:07:49,905 [INFO] Time taken to process commentary text: 1.30s
2025-10-13 13:07:49,905 [INFO] Processing commentary text: ཞེས་གསུངས་ཏེ། ཡང་བློ་ཆུང་བ་གང་ལ་ལ་ཞིག་ལུས་དབེན་པའི་ཁྱད་པར་གྲོང་ནས་གཞན་པའི་དཔག་ཚད་ལྔ་བརྒྱ་ཡོད་པའི་རི་སུལ་སྡིག་པ་དང༌། སྦྲུལ་དང༌། བྱ་དང༌། གཅན་གཟན་གྱིས་གང་བའི་སར་ལོ་མང་པོ་བྱེ་བའི་བར་དུ་གནས་པར་བྱེད་ཀྱང༌། སེམས་ལ་སྲིད་ཞིའི་རྟོགས་པས་དབེན་པ་འདི་ནི། དབེན་པར་མི་ཤེས་པའི་བྱང་ཆུབ་སེམས་དཔའ་བློ་ཆུང་བ་དེ་ལུས་དབེན་པ་ཙམ་གྱིས་ལྷག་པའི་ང་རྒྱལ་རྙེད་ནས་སྤང་བྱ་དེ་འདྲ་བར་གནས་ཡིན་ལ། བྱང་ཆུབ་སེམས་དཔའ་འགྲོ་བའི་དོན་བྱེད་པ་ལ་བརྩོན་ཞིང་བསམ་གཏན་བཞི་དང༌།སྟོབས་ལྔ་དང་དབང་པོ་ལྔ་དང་རྣམ་པར་ཐར་པའི་སྒོ་གསུམ་གྱི་ཏིང་ངེ་འཛིན་ཐོབ་པ་དེ་ལ། བྱང་ཆུབ་སེམས་དཔའ་འདི་ནི་དགོན་པ་དབེན་པ་ལ་སྤྱོད་པ་ཡིན་ནོ་སྙམ་ནས་བརྙས་པ་བྱེད་པའི་གང་ཟག་བློ་ཆུང་བ་དེ་ནི་བདུད་ཀྱི་སྤྱོད་ཡུལ་ཡིན་ནོ་ཞེས་རྒྱལ་བས་གསུངས་སོ། །
2025-10-13 13:07:51,711 [INFO] Time taken to process commentary text: 1.81s
2025-10-13 13:07:51,711 [INFO] Processing commentary text: ཞེས་གསུངས་ཏེ། གང་ཞིག་གྲོང་ངམ་ཞེས་པ་ནས། བདག་ཉིད་ཉམས་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་ལུས་གྲོང་ངམ་འོན་ཏེ་དགོན་པར་གནས་ཀྱང་རུང༌། ཐོས་བསམ་ཉན་རང་གི་ཐེག་པ་གཉིས་ཀྱི་སེམས་དང་བྲལ་ཞིང་བླ་ན་མེད་པའི་བྱང་ཆུབ་ཏུ་ངེས་ན། འདི་ནི་འགྲོ་དོན་བྱེད་པ་ལ་ཞུགས་པ་རྣམས་ཀྱི་དབེན་པ་མ་ནོར་བ་སྟེ། བྱང་ཆུབ་སེམས་དཔའ་གཞན་གྱི་དྲོ་ཚད་མི་རིག་པར་དྲོད་ཉོན་མོངས་པ་དེ་ནི་བདག་ཉིད་ཉམས་པར་འགྱུར་རོ། །
2025-10-13 13:07:52,416 [INFO] Time taken to process commentary text: 0.72s
2025-10-13 13:07:52,416 [INFO] Processing commentary text: ཞེས་གསུངས་ཏེ། དེ་ལྟ་བས་ན་ཞེས་པ་ནས། བསྟེན་པར་བྱ་ཞེས་པའི་བར་ལ། ཚུལ་དེ་ལྟ་བས་ནས་དབེན་པ་དེ་ལྟ་བུ་ཡིས་བྱང་ཆུབ་དམ་པ་ཚོལ་བའི་ཕྱིར་བསམ་པ་འདུན་པ་དྲག་པོ་དང་ལྡན་པའི་ཐབས་མཁས་པས་ཆོས་རྒྱུད་ལ་སྐྱེ་བའི་བགེགས་ང་རྒྱལ་ངེས་པར་བཅོམ་སྟེ། དཔེར་ན་ནད་པའི་ཚོགས་ཀྱིས་རང་གི་ནད་གསོ་བའི་ཕྱིར་སྨན་པ་མཁས་པ་གཅེས་པར་བསྟེན་པ་ལྟ་བུ། དོན་བསམ་སྦྱོར་ལ་སོགས་པའི་སྒོ་ནས་ཕ་རོལ་ཏུ་ཕྱིན་པ་འདི་བསྒྲུབ་པའི་ས་ཇི་ལྟར་ཡིན་ཞེ་ན་གཡེལ་བ་མེད་པར་བླ་མ་དགེ་བའི་བཤེས་གཉེན་གུས་པས་རྒྱུན་དུ་བསྟེན་པར་བྱའོ། །
2025-10-13 13:07:53,527 [INFO] Time taken to process commentary text: 1.11s
2025-10-13 13:07:53,527 [INFO] Processing commentary text: ཞེས་གསུངས་ཏེ། སངས་རྒྱས་བྱང་ཆུབ་ཞེས་པས་ནས། མྱུར་དུ་རྟོགས་ཞེས་པའི་བར་ལ། འོ་ན་བསྟེན་བྱ་བླ་མ་དེ་ཇི་ལྟ་བུ་བསྟན་ཞེ་ན། སྟོན་བྱེད་སངས་རྒྱས་ཀྱི་བྱང་ཆུབ་མཆོག་ཏུ་ཞུགས་པའི་བྱང་ཆུབ་སེམས་དཔའ་དག་དང༌། བསྟེན་བྱ་ཐབས་ཕ་རོལ་ཏུ་ཕྱིན་པ་དང་བཅས་ཏེ་ཡོངས་འཛིན་དང་ཐབས་མཁས་ཀྱི་དགེ་བའི་བཤེས་སུ་བསྟན་ལ། འོ་ན་དེ་དག་དགེ་བའི་བཤེས་སུ་འགྱུར་ཚུལ་ཇི་ལྟར་འགྱུར་ཞེ་ན་གང་ཟག་གི་ཆོས་དེ་རྗེས་སུ་སྟོན་པར་བྱེད་པ་པོ་ཡིན་ལ། ཆོས་འདི་ནི་བསྒྲུབ་པར་བྱ་བའི་ས་ཡིན་ཏེ། དེ་ལྟར་རྒྱུ་མཚན་རྣམ་པ་གཉིས་ཀྱིས་བསྟན་ནས་བསྒྲུབས་ན་སངས་རྒྱས་ཀྱི་བྱང་ཆུབ་མྱུར་དུ་རྟོགས་པར་འགྱུར་རོ། །
2025-10-13 13:07:54,814 [INFO] Time taken to process commentary text: 1.27s
2025-10-13 13:07:54,814 [INFO] Processing commentary text: ཅེས་གསུངས་ཏེ། རྒྱལ་བ་འདས་དང་ཞེས་པ་ནས། ཡིན་ཞེས་བཤད་ཞེས་པའི་བར་ལ། རྒྱལ་བས་སྔར་འདས་པ་རྣམས་དང་ཕྱིས་མ་བྱོན་པ་རྣམས་དང་ད་ལྟར་ཕྱོགས་ན་གང་བཞུགས་པ་ཀུན་གཤེགས་པའི་ལམ་ཕ་རོལ་ཏུ་ཕྱིན་པ་དྲུག་པོ་འདི་ཡིན་ཞིང་གཞན་མིན་པའི་ཕྱིར་རོ། །དེ་ལྟར་ཕ་རོལ་ཏུ་ཕྱིན་པ་དྲུག་པོ་འདི་ཐེག་ཆེན་གྱི་བྱང་ཆུབ་མཆོག་ལ་བཞུགས་པ་རྣམས་ཀྱི་འབྲས་བུ་སྟེར་བས་གསལ་བ་དང་ལམ་སྟོན་པ་སྒྲོན་མེ་དང་བཞིས་རྟོགས་པས་སྣང་བ་དང་ལམ་སྨན་པ་ལས་སྐྱོབ་པས་སྟོན་པ་མཆོག་ཡིན་ནོ་ཞེས་རྒྱལ་བས་བཤད་དོ། །
2025-10-13 13:07:55,833 [INFO] Time taken to process commentary text: 1.03s
2025-10-13 13:07:55,833 [INFO] Processing commentary text: ཞེས་གསུངས་ཏེ། ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་མཚན་ཉིད་སྟོང་ཞེས་པ་ནི། ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་ཉིད་སྟོང་པ་ཉིད་ཡིན་ལ་ཡང་ན་ཤེས་རབ་ཀྱི་ཕ་རོལ་ཏུ་ཕྱིན་པ་ནི་མཚན་མཚོན་གྱིས་སྟོང་སྟེ། མཚན་གཞིས་སྟོང་པས་སོ། །དེ་ལྟར་ཡང་འབུམ་ལས་མཚན་ཉིད་ནི་མཚན་ཉིད་ཀྱི་ངོ་བོ་ཉིད་དང་བྲལ་བའོ་ཞེས་སོ། །
2025-10-13 13:07:56,266 [INFO] Time taken to process commentary text: 0.43s
2025-10-13 13:07:56,266 [INFO] Processing commentary text: ཞེས་གསུངས་ཏེ། ཆོས་འདི་ཐམས་ཅད་ཞེས་པ་ནས། སྤྱོད་པ་ཡིན་ཞེས་པའི་བར་ལ། དེ་བཞིན་དུ་ཉོན་མོངས་འཁོར་བ་དང་རྣམ་བྱང་མྱ་ངན་ལས་འདས་པ་བསྡུས་པའི་ཆོས་འདི་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་ཉིད་དེ་དང་འདྲ་བར་སྟོང་པར་ཤེས་ནས། འདི་ལྟར་ཆོས་རྣམས་ངོ་བོས་སྟོང་ཞིང༌། རྒྱུས་སྟོང་པ་མཚན་མ་མེད་པ་དང་འབྲས་བུས་སྟོང་པ་སྨོན་པ་མེད་པར་རབ་ཏུ་ཤེས་ན། དེ་ལྟར་རྟོགས་ནས་སྤྱོད་པ་དེ་བདེ་བར་གཤེགས་པ་རྣམས་ཀྱི་ཤེས་རབ་ལ་སྤྱོད་པ་ཡིན་ནོ། །
2025-10-13 13:07:57,210 [INFO] Time taken to process commentary text: 0.94s
2025-10-13 13:07:57,210 [INFO] Processing commentary text: ཞེས་གསུངས་ཏེ། སེམས་ཅན་ཡོངས་སུ་ཞེས་པ་ནས། ཉོན་མོངས་བསྟན་ཞེས་པའི་བར་ལ། འོ་ན་ཆོས་ཐམས་ཅད་སྟོང་པ་ཉིད་ཡིན་ན་ཉོན་མོངས་པ་འཁོར་བ་རྣམས་དང་རྣམ་བྱང་མྱ་ངན་ལས་འདས་པ་གཉིས་སུ་ཇི་ལྟར་འགྱུར་ཞེ་ན། སེམས་ཅན་རྣམས་བདག་ཏུ་འཛིན་པ་ཡོངས་སུ་རྟོགས་པས་འདོད་ཡོན་གྱི་ཟས་ལ་འདོད་པར་བྱེད་ཅིང༌། འཁོར་བའི་རྒྱུ་བདག་དང་བདག་གི་བར་ཆགས་པའི་ཡིད་དང་ལྡན་པ་རྣམས་བདག་དེས་ཉོན་མོངས་པས་ཀུན་ནས་བསླང་ཞིང་དེ་ལས་བསགས་པས་དུས་རྟག་ཏུ་འཁོར་བ་སྟེ།འོན་ཀྱང་གང་ལ་ཆགས་པའི་བདག་དང་བདག་གི་ཆོས་གཉིས་པོ་དེ་ཡང་དག་པར་ཡོད་པ་མིན་ཞིང་སྟོང་པ་སྟེ། བྱིས་པ་སོ་སོའི་སྐྱེ་བོ་བདག་ཉིད་ཀྱིས་ནི་མེད་པ་ལ་ཡོད་པར་འཛིན་པ་དཔེར་ན་མཁའ་ལ་མདུད་པ་བོར་པ་དང་འདྲའོ། །དེ་ལྟར་ཡང་དཔེར་ན་དོགས་པའི་འདུ་ཤེས་ཀྱིས་དུག་བླངས་པ་ན། དུག་དེ་དངོས་པོ་ལ་ཁོང་དུ་སོང་བ་མེད་ཀྱང་རྒྱལ་བར་འགྱུར་རོ། །དཔེ་དེ་བཞིན་དུ་བྱིས་པ་སོ་སོའི་སྐྱེ་བོ་བདག་དང་བདག་གིར་ཁས་ལེན་པ་རྣམས་ཀྱང་བདག་དེར་འདུ་ཤེས་པས་ཡང་དག་པའི་ཀུན་ཏུ་མི་རྟག་པས་དེར་འཛིན་པའི་དབང་གིས་སྐྱེ་ཞིང་འཆི་ལ། མདོར་ན་ཇི་ལྟར་བདག་དང་བདག་གི་བར་འཛིན་པ་ཡོད་པ་དེ་ལྟར་ཀུན་ནས་ཉོན་མོངས་པ་འཁོར་བར་བསྟན་པའོ། །
2025-10-13 13:08:00,310 [INFO] Time taken to process commentary text: 3.10s
2025-10-13 13:08:00,310 [INFO] Processing commentary text: ཞེས་གསུངས་ཏེ། བདག་དང་བདག་གིར་ཞེས་པ་ནས། ཕྱིན་པ་རྟོགས་ཞེས་པའི་བར་ལ། དེ་ལ་བཟློག་སྟེ་བདག་དང་བདག་གིར་མི་དམིགས་པར་རྟོགས་པས་རྣམ་པར་བྱང་བར་གསུངས་ཏེ། གཞན་ལུགས་འདི་ལ་གང་ཡང་ཀུན་ནས་ཉོན་མོངས་པ་དང་གཉེན་པོ་རྣམ་བྱང་རྣམ་པར་དག་པར་འགྱུར་བ་མེད་ལ། བྱང་ཆུབ་སེམས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུམ་དོན་རྟོགས་སོ། །
2025-10-13 13:08:00,731 [INFO] Time taken to process commentary text: 0.42s
2025-10-13 13:08:00,731 [INFO] Processing commentary text: ཞེས་གསུངས་ཏེ། འཛམ་བུ་གླིང་ན་ཞེས་པ་ནས། འཇུག་པར་བྱ་ཞེས་པའི་བར་ལ། དེ་ལྟར་བསྒོམས་པའི་ཕན་ཡོན་ཆེ་བ་དཔེ་ཡིས་བསྟན་པ་ནི། དཔེར་ན་འཛམ་བུ་གླིང་ན་སེམས་ཅན་ཇི་སྙེད་ཡོད་པ་མ་ལུས་པ་དེ་དག་ཐམས་ཅད་བརྟེན་མཆོག་ཏུ་བྱེད་པ་ལ་སྔོན་འགྲོ་བསམ་པ་བྱང་ཆུབ་མཆོག་ཏུ་སེམས་བསྐྱེད་བྱས་ནས། དངོས་གཞི་སྦྱོར་བ་དུས་རིང་བ་ལོ་སྟོང་བྱེ་བ་མང་པོར་སངས་རྒྱས་དང་སེམས་ཅན་ལ་སྨིན་པར་བྱེད་པ་གྱ་ནོམ་པར་མང་པོར་བྱིན་པར་བྱས་ལ། རྗེས་ལ་བསོད་ནམས་ཀུན་ཀྱང་ཆེད་དུ་བྱ་བ་འགྲོ་བའི་དོན་གྱི་ཕྱིར་བསྔོ་ས་རྫོགས་པའི་བྱང་ཆུབ་ཀྱི་རྒྱུར་བསྔོ་ཡང༌། གང་ཟག་གང་ལ་ལ་ཞིག་གིས་སྔར་བཤད་པ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་རང་བསྒོམ་པ་དང་གཞན་ལ་སྟོན་པ་ལ་མངོན་པར་བརྩོན་པར་བྱེད་པ་དེ། ཐ་ན་དུས་ཉི་མ་གཅིག་རྗེས་སུ་མཐུན་པར་བྱེད་ན། དེ་ལ་སྔར་བཤད་པའི་ཕུང་པོས་བསོད་ནམས་བརྒྱའི་ཆ་ནས་རྒྱུའི་བར་གྱི་ཆར་ཡང་མི་ཕོད་དོ། །རྒྱུའི་ཕྱིར་ན་ལེ་ལོ་དང་བྱ་བ་གཞན་གྱིས་གཡེལ་བ་མེད་པར་རྟག་ཏུ་ཤེས་རབ་ཀྱིས་ཉམས་སུ་ལེན་པ་བརྩོན་པས་འཇུག་པར་བྱའོ། །
2025-10-13 13:08:03,356 [INFO] Time taken to process commentary text: 2.61s
2025-10-13 13:08:03,356 [INFO] Processing commentary text: ཅེས་གསུངས་ཏེ། ཤེས་རབ་ཀྱི་ཕ་རོལ་ཕྱིན་ཞེས་པ་ནས། ཡོངས་སུ་སྤྱོད་ཞེས་པའི་བར་ལ། གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པའི་རྣལ་འབྱོར་པ་དེ། སེམས་ཅན་ཀུན་ལ་ཁྱབ་པའི་སྙིང་རྗེ་ཆེན་པོ་བསྐྱེད་ཀྱང་སེམས་ཅན་བདེན་པའི་འདུ་ཤེས་མེད་པའོ། །དེའི་ཚེ་མཁས་པ་དེ་ལ་ཕུལ་ན་འགྲོ་བ་རང་མི་ལྕི་ལ་གཞན་གྱི་དགེ་བ་འཕེལ་བས་འགྲོ་བ་ཀུན་གྱི་སྦྱིན་པའི་གནས་སུ་འགྱུར་བས་ན། རྟག་ཏུ་ཡུལ་འཁོར་གྱིས་ཕུལ་བའི་བསོད་སྙོམས་དོན་ཡོད་པར་ཡོངས་སུ་སྤྱོད་པ་ཡིན་ནོ། །
2025-10-13 13:08:04,360 [INFO] Time taken to process commentary text: 1.01s
2025-10-13 13:08:04,360 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། བརྩོན་པར་བྱ་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ལ་ལ་ཞིག་འཁོར་བ་འདི་ནས་དུས་ཡུན་རིང་པོ་ཐོག་མ་མེད་པ་ནས་འབྲེལ་བའི་ལྷ་དང་མི་དང་ངན་སོང་གསུམ་གྱི་སེམས་ཅན་སྡུག་བསྔལ་རྒྱུ་དང་བཅས་པ་ལས་གྲོལ་བའི་ཕྱིར། གང་ཡང་ཤོང་བས་ལམ་ཡངས་པ་ཕ་རོལ་ཏུ་ཕྱིན་པ་འདི་སེམས་ཅན་གྱི་ཁམས་ལ་སྟོན་པར་འདོད་པས་ཀྱང་དེའི་ཐབས་སུ་ཉིན་མཚན་མེད་པར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཆོས་སྤྱོད་བཅུས་བརྩོན་པར་བྱའོ། །
2025-10-13 13:08:05,335 [INFO] Time taken to process commentary text: 0.97s
2025-10-13 13:08:05,335 [INFO] Processing commentary text: ཞེས་གསུངས་ཏེ། མི་ཞིག་སྔོན་ཆད་ཞེས་པ་ནས། འགྱུར་བ་བཞིན་ཞེས་པའི་བར་གྱིས། ཤེས་རབ་སྟོན་པར་བྱེད་པའི་ཚིག་བདེ་བླག་ཏུ་མྱུར་དུ་བསྒྲུབ་དགོས་པ་ནོར་བུ་རྙེད་པའི་དཔེ་དེ་ལྟར་བྱང་ཆུབ་མཆོག་གི་ལམ་ལ་ཞུགས་པ་རྣམས་ཀྱིས་རིན་ཆེན་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་རྙེད་ནས་ཉམས་སུ་ལེན་པ་ལ་རྣལ་འབྱོར་པ་གང་ཞིག་བརྩོན་འགྲུས་དང་ལྡན་པས་དོར་བར་མི་བྱའོ། །སྔར་སྟོན་པའི་རིན་ཆེན་རྙེད་ནས་བླངས་ཏེ་རབ་ཏུ་བརྩོན་པས་དཀྲིས་ཤིང་སྦས་ནས། མྱུར་དུ་རང་གི་གནས་སུ་འགྲོ་བར་བྱེད་པ་དང༌། དེས་འགྲོ་བའི་སྡུག་བསྔལ་ཞི་བར་འགྱུར་བ་བཞིན་ནོ། །
2025-10-13 13:08:06,832 [INFO] Time taken to process commentary text: 1.51s
2025-10-13 13:08:06,832 [INFO] Processing commentary text: ཞེས་གསུངས་ཏེ། ཉི་མ་སྤྲིན་དང་བྲལ་བའི་ཞེས་པ་ནས། ཟིལ་གྱིས་གནོན་ཞེས་པའི་བར་ལ། ཡང་དཔེར་ན་ཉི་མ་སྤྲིན་དང་བྲལ་བའི་འོད་ཟེར་དྲ་བ་ཅན་ཤར་བས། མི་མཐུན་པའི་ཕྱོགས་མུན་ནག་ཐིབས་པོའི་མུན་པ་ཐམས་ཅད་འཇོམས་ཤིང་སྣང་བ་འཆར་བ་དེས་མཐུན་ཕྱོགས་སྲིན་བུ་མེ་ཁྱེར་དང་སྲོག་ཆགས་འབྱུང་པོ་ཐམས་ཅད་ཀྱི་འོད་དང༌། ཡང་སྐར་མའི་ཚོགས་ཀྱི་འོད་དང་ཟླ་བའི་འོད་ཀུན་ཀྱང་ཉི་མའི་འོད་ཀྱིས་ཟིལ་གྱིས་གནོན་ཏེ། དཔེ་དེ་བཞིན་དུ་བྱང་ཆུབ་སེམས་དཔའ་ཉི་མ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་སྤྱོད་པ་ནི་སྟོང་པ་མཚན་མ་མེད་པ་ལ་སྤྱོད་པ་དང༌། ཐབས་མཁས་པས་མི་མཐུན་པའི་ཕྱོགས་བདག་དང་ཆོས་སུ་བལྟ་བའི་མ་རིག་པའི་ཐིབས་པོ་བཅོམ་ནས་མཐུན་ཕྱོགས་འགྲོ་བ་ཀུན་གྱི་བསོད་ནམས་ཆ་མཐུན་དང༌། ཐར་པ་ཆ་མཐུན་གྱི་དགེ་བ་དགྲ་བཅོམ་པ། རང་རྒྱལ་གྱི་དགེ་བ་དང་ཐེག་ཆེན་གྱི་དགེ་བ་བྱང་ཆུབ་སེམས་དཔའི་དམིགས་བཅས་ཀྱི་དགེ་བ་མང་པོ་དམིགས་མེད་ཀྱི་ཟིལ་གྱིས་གནོན་ནོ། །
2025-10-13 13:08:09,374 [INFO] Time taken to process commentary text: 2.53s
2025-10-13 13:08:09,374 [INFO] Processing commentary text: ཞེས་གསུངས་ཏེ། དཔེར་ན་རྒྱལ་པོའི་བུ་ཞིག་ཞེས་པ་ནས། སྨོས་ཅི་དགོས་ཞེས་པའི་བར་གྱིས། ལམ་མཆོག་ཏུ་གྱུར་པ་ཉམས་སུ་ལེན་པ་དེ་ལྷ་མིའི་དཔལ་དུ་འགྱུར་བ་ནི། རྒྱལ་བུ་གཞོན་ནུའི་དཔེ་དེ་བཞིན་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་ཐབས་མཁས་པའི་བྱང་ཆུབ་སེམས་དཔའ་ཉོན་མོངས་པའི་ནད་གསོ་བ་ཡང༌། བདུད་རྩི་ལྟ་བུའི་སྦྱིན་པ་སྦྱིན་པར་བྱེད་ཅིང་དེའི་དབང་གིས་ལྷ་དང་མི་རྣམས་དགའ་བས་དེའི་དྲུང་དུ་འོང་ཞིང༌། བྱང་ཆུབ་སེམས་དཔའ་འདི་ནི་རྒྱལ་སྲས་ཀྱི་དུས་ད་ལྟ་ན་ཡང་སེམས་ཅན་མང་པོ་ལ་ཕན་གདགས་པར་བརྩོན་པར་བྱེད་ན། ནམ་ཞིག་ཆོས་ཀྱི་རྒྱལ་པོར་སངས་རྒྱས་པ་ལ་གནས་པར་འགྱུར་ན་སེམས་ཅན་གྱི་དོན་བྱེད་པ་ལ་སྨོས་ཅི་དགོས་སྙམ་དུ་རེ་བ་བསྐྱེད་དོ། །
2025-10-13 13:08:11,035 [INFO] Time taken to process commentary text: 1.67s
2025-10-13 13:08:11,035 [INFO] Processing commentary text: ཞེས་གསུངས་ཏེ། དེ་ཡི་ཚེ་ན་ཞེས་པ་ནས། སྐར་མདའ་གཏོང་ཞེས་པའི་བར་ལ། ཡང་དེ་ཡི་ཚེ་ན་བདུད་ནི་བྱང་ཆུབ་སེམས་དཔའ་འདི་བདག་གི་གཡུལ་ལས་རྒྱལ་བར་འགྱུར་རོ་སྙམ་དུ་སེམས་ཟུག་རྔུ་དང་ལྡན་པར་གྱུར་ལ་ཡིད་མྱ་ངན་གྱིས་ཉམས་ཐག་ལུས་ན་ཚས་སྡུག་བསྔལ་ཞིང་ཚོར་བ་ཡིད་མི་བདེ་ལ་ལུས་སེམས་ཀྱི་དཔའ་ཞུམ་པས་ཉམས་ཆུང་ངོ༌། །ཡང་ད་རུང་དུ་ཇི་ལྟར་བྱང་ཆུབ་སེམས་དཔའ་འདི་བྱང་ཆུབ་ཀྱི་སྤྱོད་པ་ལས་ཇི་ལྟར་བྱས་ན་ཡིད་ནུར་བར་འགྱུར་ཞེས་བསམས་ནས། སྦྱོར་བས་འཇིགས་པ་བསྟན་པའི་ཕྱིར་དེའི་ཉེ་འཁོར་དུ་ས་ཕྱོགས་རྣམས་མེས་བསྲེགས་ཅིང་སྟེང་ནས་སྐར་མདའ་སྟེ་ཐོག་གཏོང་བར་བྱེད་དོ། །
2025-10-13 13:08:12,788 [INFO] Time taken to process commentary text: 1.74s
2025-10-13 13:08:12,788 [INFO] Processing commentary text: ཞེས་གསུངས་ཏེ། གང་ཚེ་མཁས་པ་ཞེས་པ་ནས། ག་ལ་འགྱུར་ཞེས་པའི་བར་ལ། འོན་ཀྱང་གང་གི་ཚེ་བྱང་ཆུབ་སེམས་དཔའ་མཁས་པ་དེ་དག་བསམ་པ་དྲག་པོས་བྱམས་སྙིང་རྗེ་དང་ལྡན་ཞིང༌། སྦྱོར་བ་དུས་ཉིན་མཚན་མེད་པར་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་གི་དོན་ལ་བལྟའོ། །དེའི་ཚེ་བྱང་ཆུབ་སེམས་དཔའ་དེའི་ལུས་དང་སེམས་དང་ངག་དང་གསུམ་ནི་མཁའ་ལ་འགྲོ་བའི་བྱ་ལྟར་དུ་མཐའ་གཉིས་དང་བྲལ་བའམ་གནོད་པ་མེད་པར་འགྱུར་ལ། དེ་ལ་བདུད་དང་ནག་པོའི་རྩ་ལག་དེའི་འཁོར་དུ་གཏོགས་པ་རྣམས་ཀྱི་གླགས་བལྟས་ཀྱང་གླགས་རྙེད་པར་ག་ལ་འགྱུར་ཏེ་གླགས་མི་རྙེད་དོ། །
2025-10-13 13:08:14,347 [INFO] Time taken to process commentary text: 1.56s
2025-10-13 13:08:14,347 [INFO] Processing commentary text: ཅེས་གསུངས་ཏེ། གང་ཚེ་བྱང་ཆུབ་སེམས་དཔའ་ཞེས་པ་ནས། སངས་རྒྱས་ཆོས་འདིར་སློབ་ཞེས་པའི་བར་ལ། ཡང་དུས་གང་ཞིག་གི་ཚེ་བྱང་ཆུབ་སེམས་དཔའ་འགའ་ཞིག་གིས་ལུས་ཀྱི་འཐབ་པ་དང་ངག་གིས་རྩོད་པར་འགྱུར་ཞིང༌། ཡིད་ཀྱིས་ཕན་ཚུན་གཅིག་ལ་ཅིག་མི་མཐུན་ཞིང་འཁྲོས་པའི་སེམས་དང་ལྡན་པར་འགྱུར་ལ། དེའི་ཚེ་བདུད་འཁོར་དང་བཅས་པ་རྣམས་ནི་ཡིད་དགའ་ཞིང་ལུས་མཆོག་ཏུ་ཉམས་བདེ་ཞིང་འདི་སྙམ་དུ་གྱུར་ཏོ། །བྱང་ཆུབ་སེམས་དཔའ་འཐབ་རྩོད་བྱེད་པ་དེ་གཉིས་རྒྱལ་བའི་ཡེ་ཤེས་ལས་ནི། ཐག་རིངས་སུ་འགྱུར་བས་བདག་གི་དོན་འགྲུབ་བོ་སྙམ་དུ་སེམས་དགའ་བར་འགྱུར་རོ། །དངོས་པོ་ལ་ཡང་བྱང་ཆུབ་སེམས་དཔའ་དེ་གཉིས་ཡེ་ཤེས་རིང་དུ་འགྱུར་ཞིང་རྒྱུ་གཏུམ་པ་ཤ་ཟ་བར་འགྱུར་ལ། །དེ་ལྟར་གཉིས་ཀ་སྔར་རང་གི་སེམས་བསྐྱེད་པའི་དམ་བཅས་པ་དེ་ལས་ཉམས་པར་འགྱུར་རོ། །ཇི་ལྟར་ཉམས་པར་འགྱུར་ཞེ་ན། བསམ་པ་དེ་ཞེ་སྡང་ཞིང་བཟོད་པ་དང་བྲལ་བ་ལ་བྱང་ཆུབ་ག་ལ་ཡོད་དེ་མེད་དོ། །དེ་ལྟ་བུའི་ཚེ་བདུད་རྣམས་ཕྱོགས་དང་བཅས་པ་སྟེ་ཡིད་རབ་ཏུ་དགའ་བར་འགྱུར་བ་ལ་ཁྱད་པར་དུ་ཡང་ལུང་བསྟན་མ་ཐོབ་པའི་བྱང་ཆུབ་སེམས་དཔའ་གང་ལ་ལ་ཞིག་གིས། སྔར་ལུང་བསྟན་ཐོབ་པའི་བྱང་ཆུབ་སེམས་དཔའ་ལ་སེམས་ཁྲོས་ཤིང་རྩོད་པར་རྩོམ་པར་བྱེད་ན། ཉོན་མོངས་པའི་ཐལ་བའི་སྐྱོན་དང་ལྡན་པ་ཡིན་པས་སེམས་ཀྱི་སྐད་ཅིག་མའི་གྲངས་ཇི་སྙེད་པ་དེ་སྙེད་ཀྱི་བསྐལ་པར་གཞི་ནས་བཟོད་པའི་གོ་ཆ་བགོས་དགོས་སོ། །སྡིག་པ་དེའི་གཉེན་པོའམ་དེ་ལ་བཟློག་པའི་ཐབས་ནི་བཟོད་པ་ཡིན་ཏེ། སངས་རྒྱས་ཐམས་ཅད་ཀྱང་བཟོད་པའི་ཕ་རོལ་ཏུ་ཕྱིན་པ་བསྒོམས་པས་བྱང་ཆུབ་ཀྱི་མཆོག་ལ་རེག་པ་ཡིན་པ་ལ། ཞེ་སྡང་གི་སེམས་འདི་བཟང་བ་མིན་སྙམ་ན་འགྱོད་པའི་དྲན་པ་བསྐྱེད་པར་བྱེད་ཅིང༌། གཉེན་པོ་སྣ་ཚོགས་ཀྱིས་སོ་སོར་བཤགས་པར་བྱེད་ཅིང་དེ་ལྟ་བུའི་བསམ་སྦྱོར་ཕྱིས་ཀྱང་སྡོམ་པར་བྱེད་ལ། སྔར་བགྱི་བ་ལ་ཡིད་དགའ་བར་མི་བྱེད་པ་དེ་ནི་སངས་རྒྱས་ཀྱི་བསྟན་པའི་ཆོས་འདི་ལ་སློབ་པ་ཡིན་ནོ། །
2025-10-13 13:08:21,141 [INFO] Time taken to process commentary text: 6.79s
2025-10-13 13:08:21,141 [INFO] Processing commentary text: ཅེས་གསུངས་ཏེ། གང་ཞིག་སློབ་ཚེ་ཞེས་པ་ནས། ཆོས་འདིར་སློབ་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་བྱང་ཆུབ་ཀྱི་སྤྱོད་པ་ལ་སློབ་པའི་ཚེ་ཡང་དག་པའི་བསླབ་པ་གང་ཡང་ཁས་མི་ལེན་པའི་ཕྱིར་རོ། །དེ་ལྟར་སློབ་པ་པོ་དང་བསླབ་པར་བྱ་བའི་ཆོས་འདི་རྣམས་མི་དམིགས་ཤིང༌། བསླབ་པར་བྱ་བ་དང་བསླབ་པར་བྱ་བ་མ་ཡིན་པ་འདི་གཉིས་ཐ་དད་དུ་བདེན་པར་མི་རྟོག་པ། དེ་ལྟར་གང་ཞིག་སློབ་པ་དེ་ནི་སངས་རྒྱས་ཀྱི་བསྟན་པའི་ཆོས་འདིར་སློབ་པའོ། །
2025-10-13 13:08:22,076 [INFO] Time taken to process commentary text: 0.94s
2025-10-13 13:08:22,078 [INFO] Processing commentary text: ཅེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། དེ་ལྟར་སློབ་ཞེས་པའི་བར་ལ། ཡང་རྟེན་གྱི་གང་ཟག་བྱང་ཆུབ་སེམས་དཔའ་གང་ཞིག་དེ་ལྟར་མ་གཏོགས་པའི་བསླབ་པ་འདི་ཤེས་པ་འདི་གཞན་ཡང་བསླབ་པ་གཉིས་པོ་ཉམས་ཤིང་ཚུལ་ཁྲིམས་འཆལ་བར་མི་འགྱུར་ཏེ་ཉམས་པའི་རྒྱུ་མི་དམིགས་པའི་ཕྱིར་རོ། །དེ་ནི་སངས་རྒྱས་ཀྱི་ཆོས་ཀྱིས་མཉེས་པར་བྱ་བའི་ཕྱིར་ཡུལ་ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་འདི་ལ་སློབ་སྟེ། དེ་ལྟ་བུའི་བསླབ་པ་དེ་ནི་ལྷག་པའི་སེམས་དེ་དང་ཚུལ་ཁྲིམས་གཉིས་ལས། བསླབ་པ་འདི་ལྷག་པའི་སེམས་ཀྱི་བསླབ་པ་ཡིན་པས་དེ་ལ་མཁས་ཏེ་དམིགས་པ་མེད་པའི་ཕྱིར་རོ། །དེ་ནི་མ་རིག་པ་སེལ་བ་ལ་མཁས་པའི་འོད་བྱེད་པ་རྣམས་ཀྱི་མི་དམིགས་པའི་ཤེས་རབ་ལ་དེ་ལྟར་སློབ་པ་ཡིན་ནོ། །
2025-10-13 13:08:23,907 [INFO] Time taken to process commentary text: 1.83s
2025-10-13 13:08:23,907 [INFO] Processing commentary text: ཞེས་གསུངས་ཏེ། དགེ་བ་མ་ཡིན་ཞེས་པ་ནས། མི་གནས་བཞིན་ཞེས་པའི་བར་ལ། དེ་ཡང་དེ་ལྟར་སློབ་པ་དེ་ལ་ཆགས་སྡང་དང་གཏི་མུག་མེད་པས་དགེ་བ་མ་ཡིན་པའི་སེམས་སྐད་ཅིག་ཙམ་ཡང་བསྐྱེད་པར་མི་བྱེད་དོ། །དཔེར་ན་ཉི་མ་མཁའ་ལ་འགྲོ་བ་བཞིན་ནོ། །
2025-10-13 13:08:24,089 [INFO] Time taken to process commentary text: 0.18s
2025-10-13 13:08:24,089 [INFO] Processing commentary text: ཞེས་གསུངས་ཏེ། ཤེས་རབ་ཕ་རོལ་ཕྱིན་ཞེས་པ་ནས། འདུས་པར་གསུངས་ཞེས་པའི་བར་ལ། བསྡུ་བྱེད་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དམིགས་མེད་དུ་བསླབ་པར་བྱས་པ་རྣམས་ཀྱི་ནང་དུ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ལྔ་པོ་ཐམས་ཅད་མི་དམིགས་པར་ཤེས་པའི་ཤེས་རབ་དེར་འདུས་པར་འགྱུར་རོ། །དཔེར་ན་འཇིགས་ཚོགས་ཀྱི་ལྟ་བར་བལྟ་བ་དྲུག་ཅུ་རྩ་གཉིས་འདུས་པ་ལྟར་དུ། དཔེ་དེ་བཞིན་དུ་ཕ་རོལ་ཏུ་ཕྱིན་པ་ལྔ་པོ་འདི་དག་ཤེས་རབ་ཀྱི་ཕ་རོལ་ཏུ་ཕྱིན་པའི་ནང་དུ་འདུས་པར་གསུངས་སོ། །
2025-10-13 13:08:25,358 [INFO] Time taken to process commentary text: 1.27s
2025-10-13 13:08:25,358 [INFO] Processing commentary text: ཞེས་གསུངས་ཏེ། དེ་ལ་སྤྱིར་དབང་པོ་ཉི་ཤུ་རྩ་གཉིས་ལས། རྣམ་བྱང་གི་དབང་པོ་ནི། དད་པའི་དབང་པོ་དང༌། དྲན་པའི་དང༌། བརྩོན་འགྲུས་ཀྱི་དང༌། ཏིང་ངེ་འཛིན་གྱི་དང༌། ཤེས་རབ་ཀྱི་དང༌། མི་ཤེས་པ་ཀུན་ཤེས་པ་ཡི་དང༌། ཀུན་ཤེས་པ་དང༌། ཀུན་ཤེས་པ་གྲོལ་བས་དང་བརྒྱད། ཉོན་མོངས་པ་འཁོར་བའི་དང༌། མིག་གི་དབང་པོ་ལ་སོགས་པ་ལྔ་དང༌། ཡིད་ཀྱི་དང་ཡིད་བདེ་མི་བདེ་གཉིས་དང༌། ཚོར་བའི་བདེ་སྡུག་བཏང་སྙོམས་གསུམ་དང༌། སྲོག་གི་དབང་པོ་དང༌། ཕོ་མོའི་དབང་པོ་གཉིས་ཏེ་བཅུ་བཞི་དེ་ལྟར་ན་དབང་པོ་ཉི་ཤུ་རྩ་གཉིས་ཡོད་པ་ལས། དཔེར་ན་སྲོག་གི་དབང་པོ་གཅིག་པུ་འགགས་ན་དབང་པོ་རྩ་ཅིག་པོ་གཞན། གང་དག་ཇི་སྙེད་པ་ཐམས་ཅད་འགགས་པར་འགྱུར་བས་སྲོག་གི་དབང་པོར་དབང་པོ་གཞན་རྣམས་འདུས་པའོ། །དཔེ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་མཁས་པ་མཆོག་ཏུ་གྱུར་པ་རྣམས་ཀྱིས། ཕ་རོལ་ཏུ་ཕྱིན་པ་ལྔ་ཐམས་ཅད་མི་དམིགས་པར་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་འདིར་ནི་འདུས་པར་གསུངས་སོ། །
2025-10-13 13:08:28,370 [INFO] Time taken to process commentary text: 3.01s
2025-10-13 13:08:28,370 [INFO] Processing commentary text: ཅེས་གསུངས་ཏེ། བྱང་ཆུབ་སེམས་མཁས་ཞེས་པ་ནས། དེ་ཕྱིར་སློབ་ཞེས་པའི་བར་ལ། བྱང་ཆུབ་སེམས་དཔའ་མཁས་པ་གསལ་བ་གང་ཞིག་ཉན་ཐོས་ཀྱི་ཡོན་ཏན་གང་ཞིག་ཡོད་པ་དང༌། དེ་བཞིན་དུ་རང་རྒྱལ་བའི་ཡོན་ཏན་ཀུན་ལ་གཞན་དོན་དུ་སློབ་པར་བྱེད་ཅིང༌། བྱང་ཆུབ་སེམས་དཔའ་དེ་དག་ཡོན་ཏན་དེ་ལ་ཞེན་པའི་ཚུལ་གྱིས་མི་གནས་པ། རོ་མྱང་བའི་ཚུལ་གྱིས་འདོད་པ་མི་བསྐྱེད་དོ། །ཉན་རང་གི་ཡོན་ཏན་འདི་ནི་གཞན་དོན་དུ་བྱང་ཆུབ་སེམས་དཔའ་དག་གི་བསླབ་བྱ་ཡིན་སྙམ་ནས་གཞན་ལ་ཡང་དེའི་ཕྱིར་སློབ་པའོ། །
2025-10-13 13:08:29,515 [INFO] Time taken to process commentary text: 1.14s
2025-10-13 13:08:29,515 [INFO] Processing commentary text: ཅེས་གསུངས་ཏེ། མི་ལྡོག་བྱང་ཆུབ་ཞེས་པ་ནས། ཆོས་སྦྱིན་བྱེད་ཞེས་པའི་བར་ལ། ཕྱིར་མི་ལྡོག་པའི་བྱང་ཆུབ་ཀྱི་མཆོག་ལ་རབ་ཏུ་ཞུགས་པའི་གང་ཟག་འགའ་ཞིག །སེམས་བསྐྱེད་པ་ལ་གང་ཟག་གཞན་གྱི་བསམས་པ་ཐག་པས་རྗེས་སུ་ཡིད་རང་བར་བྱེད་ན། རྟག་པ་མཐའ་བཟུང་བའི་དཔེ་ནི། སྟོང་གསུམ་རི་རབ་དང་བཅས་པའམ་རི་རབ་ཉིད་སྲང་ལ་གཞལ་བས་སྲང་གྲངས་ཀྱི་ཚད་གཟུང་དུ་རུང་གི། སྔར་གྱི་རྗེས་སུ་ཡིད་རང་བ་ལས་བྱུང་བའི་དགེ་བ་དེ་ནི་དེ་ལྟར་གཟུང་དུ་རུང་བ་མ་ཡིན་ནོ། །དེ་ཆེ་བའི་རྒྱུ་མཚན་ནི། དགེ་བ་དོན་དུ་གཉེར་བ་པོ་སེམས་ཅན་ལ་ཕན་པར་འདོད་པའི་སེམས་ཅན་ཇི་སྙེད་ཡོད་པ་ཀུན་གྱི་བསོད་ནམས་ཀྱི་ཕུང་པོ་ལ་ཡང་ཡིད་རང་བར་འགྱུར་ལ། དེའི་ཕྱིར་བྱང་ཆུབ་སེམས་དཔའ་དེ་དག་ཕྱིར་མི་ལྡོག་པའི་རྒྱལ་བའི་ཡོན་ཏན་ཐོབ་པར་གྱུར་ནས། སེམས་ཅན་ཀུན་གྱི་སྡུག་བསྔལ་ཟད་པར་བྱ་བའི་ཕྱིར་འཇིག་རྟེན་དུ་ཆོས་ཀྱི་སྦྱིན་པ་བྱེད་པས་སེམས་ཅན་ཀུན་གྱི་རྒྱུད་ཀྱི་དགེ་བ་བསྐྱེད་པའི་ཕྱིར་རོ། །དེས་རྟེན་གྱི་གང་ཟག་ངོས་གཟུང་བའི་སྒོ་ནས་བསླབ་པའི་རིམ་པ་སོང་ནས།
2025-10-13 13:08:32,585 [INFO] Time taken to process commentary text: 3.07s
2025-10-13 13:08:32,585 [INFO] Processing commentary text: ཅེས་གསུངས་ཏེ། བྱང་ཆུབ་སེམས་དཔའ་དགའ་ཞེས་པ་ནས། ཉེ་བར་ཞི་བ་སྤྱོད་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་མི་རྟོག་པའི་བློ་གཟུགས་ལ་སོགས་པའི་ཆོས་རྣམས་ཀུན་ངོ་བོས་སྟོང་བའི་སྟོང་པ་ཉིད་དང༌། རྒྱུས་སྟོང་པའི་མཚན་མ་མེད་པ་དང༌། འབྲས་བུས་སྟོང་པའི་སྨོན་པ་མེད་པར་ཡོངས་སུ་ཤེས་པ་འདི་ནི་ཤེས་རབ་ཀྱིས་གཟུང་འཛིན་གཉིས་ཀྱིས་སམ། ཡང་བདག་མེད་གཉིས་ཀྱིས་བྱང་ཆུབ་ཚོལ་བར་མི་བྱེད་པའི་རྣལ་འབྱོར་པ་དེ་མི་དམིགས་པར་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ལ་བརྩོན་པ་ཡིན་ནོ། །དཔེར་ན། ཤར་ཕྱོགས་ཀྱི་ནམ་མཁའི་ཁམས་དེ་དང་ནི་ནུབ་ཕྱོགས་ཀྱི་ནམ་མཁའ་གཉིས་མཐོ་དམན་དང༌། རིང་ཐུང་དང༌། དེ་ལྟར་འགལ་བ་ཡོད་པ་མ་ཡིན་ལ་གང་ཟག་གང་གིས་ཀྱང་ནི་ཐ་དད་ཀྱི་དོན་དེ་མི་འཐོབ་བོ། །དཔེ་དེ་བཞིན་དུ་མི་དམིགས་པར་ཤེས་པའི་ཤེས་རབ་ལ་སྤྱོད་པ་མཁས་པའི་བྱང་ཆུབ་སེམས་དཔའི་སྒོ་གསུམ་ཡང༌། རྟོག་པ་གང་ཡང་མེད་པའི་དཔེ་ནམ་མཁའ་ལྟ་བུའི་མིན་ཏེ་བྱང་ཆུབ་སེམས་དཔའ་ལ་འདི་ཉེ་་རིང་གི་རྟོག་པ་ཉེ་བར་ཞི་ལ་སྤྱོད་དོ། །
2025-10-13 13:08:35,854 [INFO] Time taken to process commentary text: 3.27s
2025-10-13 13:08:35,854 [INFO] Processing commentary text: ཅེས་གསུངས་ཏེ། སྐྱེ་བོའི་དབུས་ན་ཞེས་པ་ནས། མི་རྟོག་སྤྱོད་ཞེས་པའི་བར་ལ། དེ་ལྟར་ཡང་སྤང་བླང་གི་བྱ་བ་བྱེད་པ་མི་འཐད་དོ་ཞེ་ན། མི་འགལ་བ་ནི་སྒྱུ་མའི་སྐྱེས་བུའི་དཔེ་དེ་བཞིན་དུ་ཤེས་རབ་ལ་སྤྱོད་པ་ལ་མཁས་པ་ནི་ཡང་འདི་སྙམ་དུ། བདག་གིས་བྱང་ཆུབ་རྟོགས་ཤིང་ཐོབ་ནས་འགྲོ་བ་སེམས་ཅན་རྣམས་སྡུག་བསྔལ་ལས་ཡོངས་སུ་བསྒྲོལ་བར་བྱ་སྙམ་དུ་མི་སེམས་ཀྱང་སྐྱེ་བ་ལ་དབང་ཐོབ་པས། གང་ལ་གང་འདུལ་གྱི་སྐྱེ་བ་སྣ་ཚོགས་སྟོན་པ་དང་ནི་བསྡུ་བ་བཞི་ལ་སོགས་པའི་བྱ་བ་མང་པོ་དང་ལྡན་པའོ། །དཔེ་སྒྱུ་མའི་སྐྱེས་བུ་སྟོན་ཀྱང་བློ་རྣམ་པར་མི་རྟོག་པ་ལ་སྤྱོད་པའོ། །
2025-10-13 13:08:37,859 [INFO] Time taken to process commentary text: 2.01s
2025-10-13 13:08:37,859 [INFO] Processing commentary text: ཞེས་གསུངས་ཏེ། དཔེར་ན་སངས་རྒྱས་ཞེས་པ་ནས། ཐམས་ཅད་སྟོན་ཞེས་པའི་བར་ལ། སངས་རྒྱས་ཀྱི་སྤྲུལ་པའི་དཔེ་དེ་བཞིན་དུ་མི་དམིགས་པར་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ལ་མཁས་པའི་བྱང་ཆུབ་སེམས་དཔའ་ཡང༌། དེ་སངས་རྒྱས་ཀྱི་སྤྲུལ་པ་དང༌། སྒྱུ་མའི་སྐྱེས་བུ་བཞིན་དུ་རློམ་པ་དང་དྲེགས་པ་མེད་བཞིན་དུ་འགྲོ་བ་འདུལ་བའི་བྱ་བ་ཐམས་ཅད་སྟོན་པར་བྱེད་དོ། །
2025-10-13 13:08:38,610 [INFO] Time taken to process commentary text: 0.75s
2025-10-13 13:08:38,610 [INFO] Processing commentary text: ཅེས་གསུངས་ཏེ། ཤིང་མཁན་བཟོ་བོ་ཞེས་པ་ནས། ཐམས་ཅད་བྱེད་ཞེས་པའི་བར་ལ། ཤིང་མཁན་གྱི་བཟོ་བོས་བྱས་པའི་སྐྱེས་བུའི་དཔེ་དེ་བཞིན་དུ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ལ་མཁས་པའི་བྱང་ཆུབ་སེམས་དཔའ་ཡང༌། བློ་རྣམ་པར་མི་རྟོག་བཞིན་དུ་ཡང་ཡེ་ཤེས་ཀྱི་བྱ་བ་ཐམས་ཅད་བྱེད་པ་ལྟར་སྣང་ངོ༌། །
2025-10-13 13:08:39,047 [INFO] Time taken to process commentary text: 0.43s
2025-10-13 13:08:39,047 [INFO] Processing commentary text: ཅེས་གསུངས་ཏེ། དེ་ལྟར་སྤྱོད་མཁས་ཞེས་པ་ནས། འཚལ་བར་བྱེད་ཞེས་པའི་བར་ལ། ཚུལ་ཇི་ལྟར་སྤྱོད་པའི་མཁས་པ་ལྷས་བཀུར་བ་རྣམས་ལ་འདོད་གཟུགས་ཀྱི་ལྷ་ཚོགས་མང་པོ་དག །བྱང་ཆུབ་སེམས་དཔའ་དེ་བཞུགས་པའི་ཕྱོགས་སུ་ཐལ་མོ་སྦྱར་བ་བཏུད་ནས་འདུད་པ་དང་ཕྱག་འཚལ་བར་བྱེད་དོ། །
2025-10-13 13:08:39,422 [INFO] Time taken to process commentary text: 0.38s
2025-10-13 13:08:39,422 [INFO] Processing commentary text: ཅེས་གསུངས་ཏེ། ཕྱོགས་བཅུའི་ཞེས་པ་ནས། བརྗོད་པར་མཛད་ཞེས་པའི་བར་ལ། གཞན་ཡང་ཕྱོགས་བཅུའི་འཇིག་རྟེན་གྱི་ཁམས་ཀྱི་སངས་རྒྱས་ཀྱི་ཇི་སྙེད་པ་བཞུགས་པའང༌། དེ་ལ་གཟིགས་ནས་འདི་ནི་སྐྱེས་བུ་དམ་པ་དཔའ་བོ་ཞེས་པ་ལ་སོགས་པའི་ཡོན་ཏན་གྱི་བསྔགས་པའི་ཕྲེང་བ་ལྟར། བར་མ་ཆད་པར་ཡོངས་སུ་བརྗོད་པ་མཛད་དོ། །
2025-10-13 13:08:39,889 [INFO] Time taken to process commentary text: 0.46s
2025-10-13 13:08:39,889 [INFO] Processing commentary text: ཞེས་གསུངས་ཏེ། གང་གཱའི་ཀླུང་མཉམ་ཞེས་པ་ནས། བྱིན་བརླབས་ཅན་ཞེས་པའི་བར་ལ། ཡང་གང་གཱའི་ཀླུང་གི་བྱེ་མ་སྙེད་དང་མཉམ་པའི་ཞིང་ན་སེམས་ཅན་ཇི་སྙེད་ཡོད་པ་དེ་དག་ལ་ཀུན་གྱིས་ཡོངས་སུ་བརྟག་པའི་བསམ་པ་བཟུང་སྟེ། བདུད་དུ་གྱུར་པ་དེ་དག་རེ་རེའི་བ་སྤུའི་ཉག་མ་རེ་རེ་ལས་ཀྱང་ཤར་གྱི་བདུད་དེ་སྙེད་ཅིག་སྤྲུལ་པ་བྱས་ཀྱང༌། བདུད་དེ་དག་ཀུན་གྱིས་བྱང་ཆུབ་སེམས་དཔའ་མཁས་པ་དེ་ལ་བར་ཆད་བྱ་བར་མི་ནུས་ཏེ། འདི་ལྟར་རྒྱུ་རྣམ་པ་བཞི་ཡིས་བྱང་ཆུབ་སེམས་དཔའ་ཐབས་མཁས་ཤིང་ཤེས་རབ་ཀྱི་སྟོབས་དང་ལྡན་ཞིང༌། ལྷའི་བུའི་བདུད་ལ་སོགས་པའི་བདུད་བཞིས་ཐུབ་པར་དཀའ་ཞིང་ཅུང་ཟད་ཀྱང་བསྐྱེད་པར་མི་ནུས་ཏེ། རྒྱུ་བཞི་གང་ཞེ་ན། རང་གི་བློ་གནས་ལུགས་སྟོང་པར་གནས་པས་དོན་དམ་པར་བར་དུ་གཅོད་པ་བྱེད་པ་མེད་པ་དེ། ཀུན་རྫོབ་ཏུ་དོན་དམ་མ་རྟོགས་པའི་སེམས་ཅན་སྙིང་རྗེ་ཆེན་པོས་ཡོངས་སུ་མི་གཏོང་བ་དང༌། ཇི་སྐད་སྨྲས་ཤིང་དམ་བཅས་པ་བཞིན་མ་ཉམས་པར་བྱེད་པ་དང༌། དེ་ལྟ་བུ་དེ་ལ་བདེ་བར་གཤེགས་པའི་བྱིན་བརླབས་ཅན་རྣམས་ཀྱིས་བྱིན་གྱིས་བརློབ་པས་སོ། །
2025-10-13 13:08:43,320 [INFO] Time taken to process commentary text: 3.43s
2025-10-13 13:08:43,320 [INFO] Processing commentary text: ཞེས་གསུངས་ཏེ། དེ་བཞིན་གཤེགས་ཡུམ་ཞེས་པ་ནས། ཞུགས་རིག་བྱ་ཞེས་པའི་བར་ལ། དུས་གསུམ་གྱི་དེ་བཞིན་གཤེགས་པ་རྣམས་བསྐྱེད་པའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཆད་པའི་ཚེ། བྱང་ཆུབ་སེམས་དཔའ་གང་ལ་ལ་ཞིག་བསམ་པ་མོས་པར་བྱེད་ཅིང༌། འདུན་པའི་བསམ་པ་ཐག་པའི་སྒོ་ནས་བསྒྲུབ་པར་བྱེད་པ་ལ་མངོན་པར་བརྩོན་པར་བྱེད་ན། དེ་ལྟ་བུའི་བསམ་སྦྱོར་དང་ལྡན་པ་དཔེ་འབྲས་བུ་རྣམ་པ་ཐམས་ཅད་མཁྱེན་པ་ཉིད་ལ་ངེས་པར་ཞུགས་པར་རིག་པར་བྱའོ། །
2025-10-13 13:08:44,330 [INFO] Time taken to process commentary text: 1.01s
2025-10-13 13:08:44,330 [INFO] Processing commentary text: ཞེས་གསུངས་ཏེ། ཆོས་དབྱིངས་དེ་བཞིན་ཉིད་ཞེས་པ་ནས། གནས་མ་ཡིན་ཞེས་པའི་བར་ལ། གཞི་ཆོས་ཀྱི་དབྱིངས་དེ་བཞིན་ཉིད་ལ་བློ་ཞེན་པའི་ཚུལ་གྱིས་གནས་པར་མི་འགྱུར་ཞིང༌། མི་གནས་པ་དཔེ་བར་སྣང་ལ་གནས་པའི་སྤྲིན་བཞིན་དམིགས་ཡུལ་འགའ་ལ་ཡང་གནས་པ་མེད་པར་གནས་སོ། །ཡང་དཔེར་ན་རིགས་སྔགས་འཆང་བ་ཡང་གནས་པ་མེད་པར་ནམ་མཁའ་ལ་རྒྱུ་ཞིང་གནས་པར་འདོད་པ་དང༌། ཡང་སྔགས་གྲུབ་པའི་མཐུས་སྐྱེ་བའི་དུས་མིན་པ་དགུན་ལྟ་བུ་མེ་ཏོག་དང་ལྡན་པར་བྱེད་པ་ལ། ཤིང་སྐམ་པོ་བྱིན་གྱིས་རློབ་པར་བྱེད་དོ། །དཔེ་དེ་ལྟར་སྤྱོད་པའི་བྱང་ཆུབ་སེམས་དཔའ་ཐབས་མཁས་ཤིང་དབང་པོ་གསལ་བ་ཡིད་གཞུངས་པའི་བློ་གྲོས་དང་ལྡན་པ་གང་ཞིག །རང་གིས་སྟོང་པར་བྱེད་པའི་ལམ་དང་འབྲས་བུ་སངས་རྒྱས་ཀྱི་ཡོན་ཏན་དང༌། སྟོབས་ལ་སོགས་པའི་ཆོས་རྣམས་དམིགས་པར་མི་འགྱུར་རོ། །ཆོས་འཆད་པའི་སློབ་དཔོན་དང༌། ཆོས་འདོད་པའི་སློབ་མ་ལ་བལྟ་བར་བྱེད་པ་མི་དམིགས་ཏེ་དབྱེར་མེད་པའི་ཕྱིར་རོ། །འདི་ནི་བདག་གཞན་གྱི་སྡུག་བསྔལ་ཞི་བར་འདོད་པའི་ཡོན་ཏན་བསྒྲུབ་པ་ལ་དགའ་བའི་བྱང་ཆུབ་སེམས་དཔའི་གནས་སམ་བརྟེན་བྱེད་པའི་རིགས་མ་ཡིན་ནོ། །
2025-10-13 13:08:48,116 [INFO] Time taken to process commentary text: 3.79s
2025-10-13 13:08:48,116 [INFO] Processing commentary text: ཞེས་གསུངས་ཏེ། དགྲ་བཅོམ་རྣམ་ཐར་ཞེས་པ་ནས། འདའ་མི་འགྱུར་ཞེས་པའི་བར་ལ། ཡང་དགྲ་བཅོམ་པ་རྣམ་པར་ཐར་པ་བརྒྱད་དང་དེ་བཞིན་གཤེགས་པའི་རྒྱུད་ལ་མངའ་བ་འདི་རྣམ་ཐར་མ་གཏོགས་པར། བྱང་ཆུབ་སེམས་དཔའི་གནས་པ་འདི་ནི་འཕགས་པ་ཉན་ཐོས་དང་རང་རྒྱལ་བ་དང་བཅས་པའི་གནས་པ་ཉོན་མོངས་པ་ཞི་བའི་བསམ་གཏན་གྱི་ཏིང་ངེ་འཛིན་ཟག་མེད་ཀྱི་བདེ་བས་ཡིད་རབ་ཏུ་དགའ་ཞིང་ལུས་བདེ་བ་དང་ལྡན་པ། དེ་ཇི་སྙེད་ཡོད་པ་ཀུན་གྱི་མཆོག་དང་གོང་ན་མེད་པ་ཡིན་ནོ། །མི་དམིགས་པ་བསྒོམས་ན་ཉོན་མོངས་པ་ཟད་ནས་མྱ་ངན་ལས་འདའ་བ་མི་འཐད་དོ་ཞེ་ན། འཐད་དེ་ཇི་ལྟར་འདབ་ཆགས་ནམ་མཁའ་སྟོང་པ་ལ་གནས་ཀྱང་ཡང་བ་ལ་ལྟུང་བར་འགྱུར་བ་མ་ཡིན་པ་དང༌། ཉ་ནི་ཆུ་ལ་གནས་ཀྱང་ཆུས་འཚུབས་ཏེ་འཆི་བའང་མེད་པ་དེ་ལྟར། བྱང་ཆུབ་སེམས་དཔའ་མི་གནས་པའི་བསམ་གཏན་བཞི་དང༌། སྟོབས་བཅུ་དག་གིས་འཁོར་བའི་ཕ་རོལ་ཏུ་ཕྱིན་པ་ཤེས་རབ་ཀྱི་སྟོང་པར་གནས་ཀྱང་ཐབས་སྙིང་རྗེ་ཆེན་པོས་མྱ་ངན་ལས་འདས་པ་ཐོབ་པར་མི་འགྱུར་རོ། །
2025-10-13 13:08:51,573 [INFO] Time taken to process commentary text: 3.46s
2025-10-13 13:08:51,574 [INFO] Processing commentary text: ཞེས་གསུངས་ཏེ། སེམས་ཅན་ཀུན་གྱི་ཞེས་པ་ནས། བསྟེན་པར་གྱིས་ཞེས་པའི་བར་ལ། དཔེར་ན་སེམས་ཅན་ཀུན་གྱི་ནང་ནས། ཡོན་ཏན་གྱི་མཆོག་ཏུ་གྱུར་བ་འགྲོ་བ་བསམ་གཏན་མངོན་ཤེས་དང་ཐུན་མོང་མ་ཡིན་པ། སངས་རྒྱས་ཀྱི་ཡེ་ཤེས་མཆོག་ཏུ་གྱུར་ཅིང་རྨད་དུ་འབྱུང་བ་མཆོག་པ་རེག་པར་འདོད་པ་དང༌། སེམས་ཅན་ཐམས་ཅད་ལ་ཐེག་ཆེན་གྱི་ཆོས་ཀྱི་སྦྱིན་པ་རབ་མཆོག་དམ་པ་སྦྱིན་པར་འདོད་པ་གང་ཡིན་པའི་རྒྱལ་སྲས་སེམས་ཅན་རྣམས་ལ་ཕན་པར་མཛད་པ་རྣམས་ཀྱིས་མི་གནས་པའི་མཆོག་དེ་ལ་བརྟེན་པར་གྱིས་ཤིག་ཅེས་སོ། །
2025-10-13 13:08:52,981 [INFO] Time taken to process commentary text: 1.41s
2025-10-13 13:08:52,981 [INFO] Processing commentary text: ཞེས་གསུངས་ཏེ། བསླབ་པ་འདི་ནི་ཞེས་པ་ནས། ཕྱིན་འདིར་སློབས་ཞེས་པའི་བར་ལ། མི་གནས་པའི་བསླབ་པ་འདི་ནི་འདྲེན་པས་ཐེག་པ་ཆེན་པོའི་ལམ་གྱི་བསླབ་པ་ཡིན་པར་ཡོངས་སུ་བརྗོད་པ་དེ། ལྷག་པ་ཚུལ་ཁྲིམས་ཀྱི་བསླབ་པ་དང༌། ལྷག་པ་སེམས་ཀྱི་བསླབ་པ་ལ་སོགས་པའི་བསླབ་པ་ཇི་སྙེད་བརྗོད་པ་ཀུན་གྱི་ནང་ནས་ཤེས་རབ་ཀྱི་བསླབ་པ་འདི་ལས་མཆོག་དང་གོང་ན་མེད་པ་ཡིན་ཏེ། དེས་ན་མཁས་པ་གང་ལ་ལ་ཞིག་བསླབ་པ་ཀུན་གྱི་ཕ་རོལ་ཏུ་ཕྱིན་པར་འགྲོ་བར་འདོད་པས། སངས་རྒྱས་རྣམས་ཀྱི་ལམ་ཐུན་མོང་མ་ཡིན་པའི་བསླབ་པ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་སློབས་ཤིག་ཅེས་སོ། །
2025-10-13 13:08:55,079 [INFO] Time taken to process commentary text: 2.10s
2025-10-13 13:08:55,079 [INFO] Processing commentary text: ཅེས་གསུངས་ཏེ། འདི་ནི་ཆོས་གཏེར་མཆོག་ཞེས་པ་ནས། བསྐྱེད་པའི་མཛོད་ཞེས་པའི་བར་ལ། བསླབ་པ་འདི་ནི་ཟད་མི་ཤེས་པའི་ཡོན་ཏན་དང་ལྡན་པས་ཆོས་ཀྱི་གཏེར་མཆོག་དང་ལྡན་པ་ལ། སྟོབས་ལ་སོགས་པའི་འབྱུང་གནས་ཡིན་པས་ཆོས་ཀྱི་མཛོད་དམ་པ་ཡང་ཡིན་ནོ། །སངས་རྒྱས་རྣམས་ཀྱི་རྒྱུའམ་རིགས་ཡིན་ལ་འགྲོ་བའི་བདེ་བ་དང་ཏིང་ངེ་འཛིན་གྱི་བསྐྱེད་པའི་མཛོད་ཡིན་ནོ། །
2025-10-13 13:08:55,672 [INFO] Time taken to process commentary text: 0.59s
2025-10-13 13:08:55,673 [INFO] Processing commentary text: ཞེས་གསུངས་ཏེ། འདས་དང་ཞེས་པ་ནས། ཟད་མི་ཤེས་ཞེས་པའི་བར་ལ། སྔར་གང་དག་འདས་པ་དང་མ་བྱོན་པ་དང༌། ད་ལྟར་ཕྱོགས་བཅུའི་འཇིག་རྟེན་ན་བཞུགས་པའི་མགོན་པོ་སངས་རྒྱས་རྣམས། སྔར་དེ་དག་གི་དམིགས་རྐྱེན་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་འཁྲུངས་ཀྱང་ཆོས་ཀྱི་དབྱིངས་ཟད་པར་མི་འགྱུར་རོ། །
2025-10-13 13:08:55,970 [INFO] Time taken to process commentary text: 0.30s
2025-10-13 13:08:55,970 [INFO] Processing commentary text: ཅེས་གསུངས་ཏེ། ཤིང་དང་འབྲས་བུ་ཞེས་པ་ནས། འཕེལ་བ་མེད་ཞེས་པའི་བར་ལ། དེ་ཡང་ཕྱིའི་རྟེན་འབྲེལ་ལྟར་འགྲོ་བ་ཀུན་གྱི་བདེ་བ་དང༌། བསྐྱེད་པའི་ཆོས་རྣམས་ཇི་སྙེད་ཡོད་པ་དེ་དག་ཀུན་རྗེས་སུ་འགྲོ་བའི་ཚུལ་གྱིས། ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ཉམས་སུ་བླངས་པས་བྱུང་ལ། འབྱུང་བའི་ཤེས་རབ་ལ་ནམ་ཡང་ཉུང་ངུར་ཟད་པའང་མེད་ཅིང༌། མང་དུ་འཕེལ་བ་གང་ཡང་མེད་པའོ། །
2025-10-13 13:08:56,845 [INFO] Time taken to process commentary text: 0.87s
2025-10-13 13:08:56,845 [INFO] Processing commentary text: ཞེས་གསུངས་ཏེ། སེམས་ཅན་ཐ་མ་འབྲིང་དང་ཞེས་པ་ནས། ཐོབ་པར་འགྱུར་ཞེས་པའི་བར་ལ། ཡང་ན་རྟེན་ཅིང་འབྲེལ་བར་འབྱུང་བ་སེམས་ཅན་ཐ་མ་ངན་འགྲོ་གསུམ། འབྲིང་མི་དང༌། མཆོག་ཏུ་གྱུར་པའི་རིགས་ཇི་སྙེད་ཡོད་པ་དེ་དག་ཀུན་ཏུ་རྒྱུ་འབྲས་དང༌། དེ་ཁོ་ན་ཉིད་མི་ཤེས་པའི་རྒྱུ་མ་རིག་པ་ལས་འབྱུང་བར་བདེ་བར་གཤེགས་པས་གསུངས་སོ། །དེ་ལས་དང་ཉོན་མོངས་པའི་རྐྱེན་རྣམས་འཚོགས་ནས་ཁམས་གསུམ་གྱི་སྡུག་བསྔལ་གྱི་འཁྲུལ་འཁོར་རབ་ཏུ་འབྱུང་ལ། རྒྱུ་མ་རིག་པའི་འཁྲུལ་འཁོར་དེ་ནི་ཟད་པའང་མེད་ལ་འཕེལ་བ་ཡང་མེད་དོ། །དཔེ་དེ་བཞིན་དུ་མཐར་ཕྱིན་པའི་ཡེ་ཤེས་ཚུལ་ཅེས་པས་བསྒོམ་པའི་ལམ་དང༌། སྒོ་ཅེས་པས་མཐོང་བའི་ལམ་དང༌། ཐབས་ཅེས་པས་སྦྱོར་བའི་ལམ་དང༌། རྩ་བ་ཅེས་པས་ཚོགས་ལམ་སོགས་ཇི་སྙེད་པ་ཀུན་ཤེས་རབ་ཀྱི་ཕ་རོལ་ཏུ་ཕྱིན་པའི་མཆོག་འདི་ལས་འབྱུང་ངོ༌། །མ་རིག་པའི་བག་ཆགས་ཀྱི་ས་དང་ཟག་པ་མེད་པའི་ལས་ཀྱི་རྐྱེན་རྣམས་འཚོགས་ནས་བསམ་གྱིས་མི་ཁྱབ་པའི་འཆི་འཕོ་ལ་སོགས་པའི་ལས་ཀྱི་འཁྲུལ་འཁོར་རབ་ཏུ་བྱུང་ལ། ཆོས་ཀྱི་དབྱིངས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཟད་པ་མེད་ཅིང་འཕེལ་བའང་མེད་དོ། །བྱང་ཆུབ་སེམས་དཔའ་གང་ལ་ལ་ཞིག་ངོ་བོ་རྟེན་ཅིང་འབྲེལ་བར་འབྱུང་བ་ལ། རང་བཞིན་སྐྱེ་བ་མེད་པ་དང་ཟད་ཅིང་འགག་པ་མེད་པར་ཤེས་པའི་ཤེས་རབ་འདི་ཤེས་ཏེ། དཔེར་ན་ཉི་མ་སྤྲིན་མེད་པའི་འོད་ཟེར་འཕྲོ་བས། མུན་པའི་ཚོགས་བསལ་བ་ལྟར། ཐོག་མ་མེད་པའི་དུས་ཀྱི་མ་རིག་པ་གཉིས་ཀྱི་འཐིབས་པོ་བཅོམ་ནས་མཐོང་ལམ་དང་བསྒོམ་ལམ་གྱི་རང་འབྱུང་གི་ཡེ་ཤེས་ཐོབ་པར་འགྱུར་རོ། །དེ་ཡན་ཆད་ཀྱིས་གཙོ་བོ་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་པར་བསྟན་ཏོ། །
2025-10-13 13:09:03,487 [INFO] Time taken to process commentary text: 6.65s
2025-10-13 13:09:03,487 [INFO] Processing commentary text: ཞེས་གསུངས་ཏེ། མཐུ་ཆེན་ལྡན་པ་ཞེས་པ་ནས། ཟད་ཕྱིར་སློབ་པ་མིན་ཞེས་པའི་བར་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་སྟོབས་དང་ལྡན་ཞིང་མཐུ་ཆེན་པོ་དང་ལྡན་པའི་བྱང་ཆུབ་སེམས་དཔའ་བསམ་གཏན་དང་ལྡན་པ་ལ་སོགས་པ་བཞིས་ཀྱང་གཞན་དོན་དུ་གནས་པར་བྱེད་ལ། དེ་དག་ལ་མཚན་མར་འཛིན་ཅིང་རོ་མྱང་བའི་ཚུལ་གྱིས་བརྟེན་པར་བྱེད་པ་མང་ཞིང༌། དེ་དག་ལ་རྒྱུན་དུ་གནས་པར་བྱེད་པ་མེད་ལ། མེད་བཞིན་དུ་ཡང་དེ་དག་ལ་འཇུག་པ་ནི། འོན་ཀྱང་བསམ་གཏན་བཞིའི་ཡན་ལག་དྲུག་གམ་བཅོ་བརྒྱད་བཅས་པ་བཞི་པོ་འདིར། ཐེག་ཆེན་གྱི་བྱང་ཆུབ་སེམས་དཔའ་མཐོང་ལམ་དང༌། དམ་པའམ་མཆོག་རྫོགས་པའི་སངས་རྒྱས་ཐོབ་པའི་རྟེན་དུ་འགྱུར་ལ། དེ་རྣམས་ཐམས་ཅད་ལྡན་པའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་ཐོབ་ནས། ཟག་མེད་ཀྱི་བསམ་གཏན་གནས་པ་ནི་གཟུགས་མེད་སྐྱེ་མཆེད་མུ་བཞིའི་ཏིང་ངེ་འཛིན་དམ་པ་བཞི་ཡང༌། གཞན་དོན་དུ་རེ་ཤིག་ཙམ་ཉམས་སུ་མྱོང་བར་བྱེད་དོ། །དགོས་པ་ཅིའི་ཆེད་དུ་ཞེ་ན། བསམ་གཏན་དང་ཏིང་ངེ་འཛིན་འདི་དག་བྱང་ཆུབ་དམ་པའི་ཕྱིར་ཡིན་གྱི། ཉན་ཐོས་ལྟར་དུ་བྱང་ཆུབ་སེམས་དཔའ་རང་གི་ཟག་པ་ཟད་པར་བྱ་བའི་ཕྱིར་སློབ་པ་མ་ཡིན་ནོ། །
2025-10-13 13:09:07,307 [INFO] Time taken to process commentary text: 3.81s
2025-10-13 13:09:07,307 [INFO] Processing commentary text: ཞེས་གསུངས་ཏེ། འདི་ནི་ཡོན་ཏན་ཚོགས་ཞེས་པ་ནས། ཆོས་མི་གནས་ཞེས་པའི་བར་ལ། འདི་ནི་ཡོན་ཏན་ཚོགས་པའི་བྱང་ཆུབ་སེམས་དཔའ་རྨད་བྱུང་འདི་གང་ཞེ་ན། བསམ་གཏན་བཞི་དང་གཟུགས་མེད་བཞིའི་ཏིང་ངེ་འཛིན་ལ་བྱང་ཆུབ་སེམས་དཔའ་གནས་ནས་མཚན་མར་འཛིན་པའི་སྒོ་ནས་རོ་མྱང་བ་མེད་ལ། དེ་ལ་གནས་པ་རྣམས་འདོད་ཁམས་སུ་སྨོན་ལམ་བཏབ་ནས་གལ་ཏེ་ལུས་འདི་ཞིག་པར་འགྱུར་ན། འདོད་པའི་འདོད་ཆགས་དང་བྲལ་ཡང་སྨོན་ལམ་གྱི་བསམ་པ་ཇི་ལྟ་བ་བཞིན་དུ་འདོད་པའི་ཁམས་སུ་སྔར་བཞིན་དུ་ཡང་སྐྱེའོ། །དེ་ཡང་དཔེར་ན་འཛམ་གླིང་རྒྱལ་པོ་གྲགས་པ་མཐའ་ཡས་ལྟ་བུའི་མི་ཞིག་གིས་སྔོན་ཆད་ལྷའི་ཡུལ་གྱི་ལྷའི་གྲོང་ཁྱེར་མཆོག་ཏུ་སྔར་མ་ཕྱིན་པར་ཕྱིས་སོང་སྟེ། དེ་ན་ལྷ་རྣམས་ཀྱིས་ཡོངས་སུ་བཟུང་པའི་ཡུལ་དེ་རྣམས་མཐོང་ཞིང་ལོངས་སྤྱད་ནས། ངན་སེམས་ཀྱིས་ཕྱིར་འཛམ་བུའི་གླིང་འདིར་འོང་བར་གྱུར་ན་ལྷ་ཡུལ་ལ་འཆགས་པར་མི་བྱེད་པ་ལྟར། དཔེ་དེ་བཞིན་དུ་བྱང་ཆུབ་སེམས་དཔའ་མི་དམིགས་པའི་ཏིང་ངེ་འཛིན་གྱིས་ཡོན་ཏན་མཆོག་འཆང་བ་ལས་རྣལ་འབྱོར་པ་བརྩོན་པ་སྟེ། སྔར་བསམ་གཏན་བཞི་དང་ཏིང་ངེ་འཛིན་བཞི་ལ་གནས་ཏེ། ཕྱིར་ཡང་འདོད་པའི་ཁམས་སུ་གནས་ཏེ་སྔར་གྱི་བསམ་གཏན་གྱི་རོ་ལ་ཆགས་པ་མེད་དེ། དཔེར་ན་ཆུའི་པད་མ་ཆུས་མ་གོས་པ་བཞིན་དུ། འདོད་ཁམས་སུ་སྐྱེས་ཀྱང་བྱིས་པ་འདོད་པའི་ཆོས་ལ་མི་གནས་སོ། །
2025-10-13 13:09:12,043 [INFO] Time taken to process commentary text: 4.74s
2025-10-13 13:09:12,043 [INFO] Processing commentary text: ཅེས་གསུངས་ཏེ། བདག་ཉིད་ཆེན་པོ་ཞེས་པ་ནས། གཉེར་མི་བྱེད་ཞེས་པའི་བར་ལ། བདག་ཉིད་ཆེན་པོ་དེ་གདུལ་བྱ་སེམས་ཅན་ཡོངས་སུ་སྨིན་པར་བྱ་བ་དང༌། སངས་རྒྱས་ཀྱི་ཞིང་ཡོངས་སུ་སྦྱོང་བ་དང༌། རང་གི་ཕ་རོལ་ཏུ་ཕྱིན་པ་དྲུག་གི་ཚོགས་རྫོགས་པའི་དོན་བྱེད་པ་ཁོ་ནར་ཟད་ཀྱིས་འདོད་པའི་བདེ་བ་ཆགས་པའི་ཕྱིར་མ་ཡིན་ནོ། །འོ་ན་ཏིང་ངེ་འཛིན་དེ་ལ་གནས་པས་གཟུགས་མེད་དུ་ཅང་སྐྱེ་འམ། ཞེ་ན་མི་སྐྱེ་སྟེ། བྱང་ཆུབ་སེམས་པའི་ཡོན་ཏན་གྱི་ཕ་རོལ་ཏུ་ཕྱིན་པ་བསྒྲུབ་པ་ལས་ཉམས་པར་འགྱུར་དུ་འོང་ངོ༌། །ཞེས་གཟུགས་མེད་ཀྱི་ཁམས་སུ་སྐྱེ་བ་ལེན་པ་དོན་དུ་གཉེར་བར་མི་བྱེད་དོ། །
2025-10-13 13:09:14,183 [INFO] Time taken to process commentary text: 2.14s
2025-10-13 13:09:14,183 [INFO] Processing commentary text: ཅེས་གསུངས་ཏེ། དཔེར་ན་མི་ཞིག་ཞེས་པ་ནས། འདོད་ཁམས་འཇུག་ཞེས་པའི་བར་ལ། རིན་པོ་ཆེའི་གཏེར་རྙེད་པའི་མིའི་དཔེ་དེ་བཞིན་དུ་བྱང་ཆུབ་སེམས་དཔའ་སྦྱངས་པ་དང་ལྡན་པ་མཁས་པ་གཞན་གྱི་དོན་བྱེད་པ་ལས་དགའ་བ་དང༌། གཞན་ལ་བདེ་བ་སྦྱིན་པ་ཡང་བསམ་གཏན་བཞི་དང་ཏིང་ངེ་འཛིན་བཞིའི་ཞི་བ་བཞི་ཐོབ་ནས། དེ་ལ་ཡང་མ་ཆགས་པར་བསམ་གཏན་གྱི་བདེ་བ་དང་ལྡན་པས་བསམ་གཏན་གྱི་ཏིང་ངེ་འཛིན་ཐོབ་པའི་ཕྱིར་བཏང་སྟེ། འགྲོ་བ་རྣམས་ལ་སྙིང་བརྩེ་བ་དང་ལྡན་པས་ཕྱིར་ཡང་འདོད་པའི་ཁམས་སུ་འཇུག་པར་འདོད་དོ། །
2025-10-13 13:09:15,586 [INFO] Time taken to process commentary text: 1.41s
2025-10-13 13:09:15,586 [INFO] Processing commentary text: ཞེས་གསུངས་ཏེ། གལ་ཏེ་བྱང་ཆུབ་སེམས་དཔའ་ཞེས་པ་ནས། ཡིན་པར་ཤེས་པར་བྱ་ཞེས་པའི་བར་ལ། གལ་ཏེ་བྱང་ཆུབ་སེམས་དཔའ་སྔར་བཤད་པའི་ཏིང་ངེ་འཛིན་དང་བསམ་གཏན་ཐོབ་ཅིང་གནས་པ་དེ། ཆེད་དུ་བྱ་བ་དགྲ་བཅོམ་པ་དང་རང་རྒྱལ་བའི་ཐེག་པ་ཐོབ་པར་འདོད་པའི་བློ་སྐྱེས་ན། མཉམ་པར་བཞག་སྟེ་རྒོད་ཅིང་སེམས་བསམ་གཏན་ལ་གནས་ཀྱང་ཐེག་ཆེན་གྱི་མི་མཐུན་སོགས་ལ་འཕྲོས་པས་གཡེང་བར་གྱུར་པ་སྟེ། སངས་རྒྱས་ཀྱི་ཡོན་ཏན་སྟོབས་ལ་སོགས་པ་ཐོབ་པ་ལས་ཡོངས་སུ་ཉམས་པའི་ཕྱིར། དཔེར་ན་གཉན་པ་རྒྱ་མཚོའི་སྟེང་དུ་གྲུ་ཞིག་པ་བཞིན་ནོ། །གཞན་བྱང་ཆུབ་སེམས་དཔའ་གཟུགས་དང་སྒྲ་དང་དེ་བཞིན་དུ་དྲི་དང་རོ་དང༌། རེག་བྱ་དང་འདོད་པའི་ཡོན་ཏན་ལྔ་ལ་ཞེན་པ་མེད་པར་མངོན་པར་སྤྱོད་ཅིང་བརྩོན་པར་གྱུར་ཀྱང་མི་མཐུན་པའི་ཕྱོགས་དགྲ་བཅོམ་པ་དང་རང་རྒྱལ་གྱི་ཐེག་པ་དང་བྲལ་ཏེ། རྫོགས་པའི་བྱང་ཆུབ་དམ་པ་ཐོབ་པ་ལ་སེམས་དགའ་ན། ཐོབ་བྱ་ལས་སེམས་མི་གཡོ་བས་དཔའ་བོ་བྱང་ཆུབ་སེམས་དཔའ་རྟག་ཏུ་མཉམ་པར་བཞག་པ་ཡིན་པ་ཤེས་པར་བྱའོ། །དེ་ཡན་ཆད་ཀྱིས་རྩེ་མོའི་སྐབས་བསྟན་ནས།དེ་ནས་སྤྱོད་པ་ལ་རྗེས་ཐོབ་གཙོ་བོར་གྱུར་པ་མཐར་གྱིས་པ་དང་སྐད་ཅིག་མ་ཡིན་པས་སྐབས་དྲུག་པ་མཐར་གྱིས་པའི་སྦྱོར་བའི་ངོ་བོ་ནི། ཆོས་སྐུའི་དོན་གཞི་ལམ་འབྲས་གསུམ་མི་དམིགས་པར་བསྒོམ་པ་གང་ཞིག་བྱང་ཆུབ་ཀྱི་སྤྱོད་པ་རིམ་པ་ཅན་ཉམས་སུ་ལེན་པའོ། །དེ་ཡང་རྗེས་ཐོབ་ཀྱི་སྣང་བ་ལ་ཞེན་མེད་ཀྱི་བྱ་བ་དགེ་སྦྱོར་ཡིན་པས། གཞུང་འདིར་བརྩོན་འགྲུས་ནས་སྦྱིན་པ་ཚུན་ཆད་ཀྱིས་བསྟན། ཡེ་ཤེས་ཞབས་ཀྱིས་གནས་སྐབས་ཀྱི་ཕན་ཡོན་དྲུག་གིས་བསྟན་པར་བཞེད་དོ། །འདི་ལ་དབྱེ་བ་བཅུ་གསུམ་ཡོད་དེ་གཞུང་འདི་ཁྲིག་ཆགས་མེད་དོན་གྱིས་ཚང་ངོ༌། །
2025-10-13 13:09:23,151 [INFO] Time taken to process commentary text: 7.56s
2025-10-13 13:09:23,151 [INFO] Processing commentary text: ཅེས་གསུངས་ཏེ། སེམས་ཅན་གང་ཟག་ཅེས་པ་ནས། དེ་ཉིད་བསྲེག་ཞེས་པའི་བར་ལ། སེམས་ཅན་གང་ཟག་གཞན་གྱི་ཆོ་གའི་བརྩོན་འགྲུས་ཀྱི་དཔེ་རྣམ་པར་དག་པ་དེ་ཀུན་རྫོབ་ཏུ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་མངོན་པར་བརྩོན་ཞིང་དམིགས་པ་མེད་པའི་རྣམ་པར་སྤྱོད་པ་ཡིན་ཏེ། བྲན་མོའི་དཔེ་དེ་བཞིན་དུ་ཐོབ་བྱ་བྱང་ཆུབ་ཆེན་པོའི་ཆེད་དུ་བྱང་ཆུབ་སེམས་དཔའ་བསམ་པ་མཆོག་ཏུ་ཞུགས་པ་རྣམས་ཀྱིས་ཀྱང༌། འགྲོ་བ་སེམས་ཅན་ཀུན་ལ་བྲན་དུ་འགྱུར་བ་བཞིན་དུ་བསམ་སྦྱོར་ལ་གནས་པར་བྱའོ། །དེ་ལྟར་བྱས་པས་འདི་ལས་བྱང་ཆུབ་ཐོབ་ཅིང་གནས་སྐབས་ཀྱི་ཡོན་ཏན་རྫོགས་པར་འགྱུར་རོ། །དེ་ལྟར་མ་ཡིན་པར་ཁེངས་པ་དང་ཞེ་སྡང་བྱས་ན་རང་རྒྱུད་བསྲེག་པ་དཔེར་ན་རྩཱ་དང་ཤིང་ལས་མེ་བྱུང་བས་ནི་རྩ་ཤིང་དེ་ཉིད་བསྲེག་པ་བཞིན་ནོ། །
2025-10-13 13:09:25,877 [INFO] Time taken to process commentary text: 2.73s
2025-10-13 13:09:25,877 [INFO] Processing commentary text: ཞེས་གསུངས་ཏེ། བདག་གི་བདེ་བ་བཏང་ནས་ཞེས་པ་ནས། མངོན་པར་བརྩོན་ཞེས་པའི་བར་ལ། ཡང་དཔེར་ན་བདག་གི་འདོད་གཟུགས་ཀྱི་ཁམས་ཀྱི་བདེ་བ་བཏང་ནས་ལན་ལ་རེ་བ་མེད་པའི་སེམས་ཀྱི་སེམས་ཅན་གཞན་གྱི་དགོས་པ་དུས་ཉིན་མཚན་མེད་པར་བརྩོན་པའོ། །
2025-10-13 13:09:26,112 [INFO] Time taken to process commentary text: 0.23s
2025-10-13 13:09:26,112 [INFO] Processing commentary text: ཞེས་གསུངས་ཏེ། བུ་ཅིག་པ་ལ་ཞེས་པ་ནས། གནས་པར་གྱིས་ཞེས་པའི་བར་ལ། ཚུལ་དེ་ལྟར་བུ་ཅིག་པ་ལ་མ་ནི་བརྩེ་བས་རིམ་གྲོ་བྱེད་པ་ལྟར་དུ། གཞན་དོན་བྱེད་པ་ལ་བསམ་པ་ཐག་པས་ཡིད་རྣམ་པར་སྐྱོ་བ་མེད་པར་གནས་པར་གྱིས་ཤིག་ཅེས་པའོ། །དེས་ཆོས་ཀྱི་སྐུའི་སྐབས་བསྟན་པའོ། །
2025-10-13 13:09:26,429 [INFO] Time taken to process commentary text: 0.32s
2025-10-13 13:09:26,429 [INFO] Processing commentary text: ཅེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། གཡེལ་བ་མེད་ཞེས་པའི་བར་ལ། བྱང་ཆུབ་སེམས་དཔའ་གང་ལ་ལ་ཞིག་ད་དུང་དུས་ཡུན་རིང་དུ་འཁོར་བར་གནས་པར་འདོད་ཅིང༌། དེར་བྱ་བ་སེམས་ཅན་གྱི་དོན་བྱེད་པ་དང་སངས་རྒྱས་ཀྱི་ཞིང་ལ་སྦྱོར་བ་དང་རང་གི་ཚོགས་རྫོགས་པར་བྱ་བ་ལ་བརྩོན་པའི་རྣལ་འབྱོར་པ་དེ། སྦྱོར་བ་བྱ་དཀའ་ཞིང་དུས་ཡུན་རིང་བ་ལ་ཡིད་སྐྱོ་བའི་བློ་ནི་རྡུལ་ཕྲ་རབ་ཙམ་ཡང་སྐྱེ་བར་མི་འགྱུར་བར་འདུག་ན། དེ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་ལྡན་ཞིང་ཐེག་ཆེན་གྱི་བསམ་པ་དང་སྦྱོར་བ་ལས་གཡེལ་བ་མེད་པ་ཡིན་ནོ། །
2025-10-13 13:09:28,709 [INFO] Time taken to process commentary text: 2.27s
2025-10-13 13:09:28,709 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། ལེ་ལོ་ཅན་ཞེས་པའི་བར་ལ། དེ་ཡང་དེ་ལས་བཟློག་སྟེ་བྱང་ཆུབ་སེམས་དཔའ་ཐེག་ཆེན་གྱི་དོན་ལ་མི་མཁས་པ་འགའ་ཞིག་བསྐལ་པ་བྱེ་བ་ལ་སོགས་པའི་ཚོགས་བསགས་པ་འགྲང་ཞིང༌། གལ་ཏེ་དེ་ལ་དུས་རིང་བར་འདུ་ཤེས་པ་དང་སྦྱོར་བ་བྱ་དཀའ་བ་ལ་སྡུག་བསྔལ་བའི་ཡིད་ཀྱིས་བྱང་ཆུབ་བསྒྲུབ་ལ། བསྒྲུབ་བྱ་ཡང་དག་པའི་ཆོས་སྒྲུབ་པར་བྱེད་པ་དེའི་ཚེ་འདུ་ཤེས་དེ་ཉིད་ནད་ཀྱིས་དུས་ཡུན་རིང་པོར་སྡུག་བསྔལ་དུ་འགྱུར་རོ། །དེ་བས་ན་དེ་ནི་གོ་ཆའི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལས་ཉམས་པས་སྒྱིད་ལུག་པའི་ལེ་ལོ་ཅན་ཡིན་ནོ། །
2025-10-13 13:09:30,902 [INFO] Time taken to process commentary text: 2.19s
2025-10-13 13:09:30,902 [INFO] Processing commentary text: ཞེས་གསུངས་ཏེ། བྱང་ཆུབ་མཆོག་ཏུ་ཞེས་པ་ནས། རིག་པར་བྱ་ཞེས་པའི་བར་ལ། ཡང་གང་ཟག་གང་ཞིག་བྱང་ཆུབ་ཏུ་སེམས་བསྐྱེད་པའི་འདུན་པ་དང་ལྡན་པ་ནས་བཟུང་སྟེ། མཐར་འབྲས་བུ་བྱང་ཆུབ་བླ་ན་མེད་པ་ཐོབ་པར་མ་གྱུར་གྱི་བར་ལ། དུས་ཉིན་མཚན་གྱི་ཆ་ཅིག་ཙམ་དུ་ནི་ཡིད་ལ་སེམས་པར་བྱེད་ན། སྔར་སྦྱངས་པས་མཁས་པ་དང་ད་ལྟར་རིག་པས་གསལ་བ་ཡང་དག་པའི་གོ་ཆ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་བརྩམས་པར་རིག་པར་བྱའོ། །
2025-10-13 13:09:32,452 [INFO] Time taken to process commentary text: 1.55s
2025-10-13 13:09:32,452 [INFO] Processing commentary text: ཞེས་གསུངས་ཏེ། གལ་ཏེ་འགའ་ཞིག་ཞེས་པ་ནས། གྱུར་པ་ཡིན་ཞེས་པའི་བར་ལ། ཡང་གལ་ཏེ་གང་ཟག་འགའ་ཞིག་ལ་སངས་རྒྱས་ཀྱིས་འདི་སྐད་འཚང་རྒྱ་བའི་ཕྱིར་དཀའ་བ་སྤྱད་པའི་དཔེ་ནི་རི་རབ་རི་བཤིག་པའི་དཀའ་སྤྱད་བྱས་པའི་རྗེས་ལ་རྫོགས་པའི་བྱང་ཆུབ་མཆོག་དེ་ཐོབ་པར་འགྱུར་རོ། །ཞེས་སྨྲ་བ་ལས། ཅི་སྟེ་དཀའ་ཐུབ་ལ་སྐྱོ་བའི་བློ་བསྐྱེད་ཅིང་རི་རབ་ཀྱི་ཚད་ཀྱང་སེམས་པར་བྱེད་ན། དེའི་ཚེ་བྱང་ཆུབ་སེམས་དཔའ་དེ་སྒྱིད་ལུག་པའི་ལེ་ལོར་གྱུར་པ་ཡིན་ནོ། །
2025-10-13 13:09:33,714 [INFO] Time taken to process commentary text: 1.27s
2025-10-13 13:09:33,714 [INFO] Processing commentary text: ཞེས་གསུངས་ཏེ། ཇི་སྟེ་དེ་ནི་ཞེས་པ་ནས། མཆོག་ཐོབ་འགྱུར་ཞེས་པའི་བར་ལ། ཡང་དེ་ལས་བཟློག་སྟེ་ཅི་སྟེ་བྱང་ཆུབ་སེམས་དཔའ་དེ་ནི་དཔེ་འདི་ཙམ་ཚོད་ཀྱི་བྱང་ཆུབ་ཐོབ་ན་དེ་ལྟ་ཅི་དཀའ་ཞེས་ཟེར་ཏེ། དུས་མྱུར་བ་སྐད་ཅིག་ཙམ་རང་ལ་རི་རབ་ཀྱང་ཐལ་བར་བརླག་པར་ནུས་སོ་སྙམ་དུ་སེམས་བསྐྱེད་ན། བྱང་ཆུབ་སེམས་དཔའ་དེ་ཉིད་མཁས་པ་གསལ་བ་གོ་ཆའི་བརྩོན་འགྲུས་བརྩམས་པ་དང་ལྡན་པ་ཡིན་ཏེ། དེ་ཉིད་དུས་རིང་པོར་མི་ཐོགས་པར་འདྲེན་པ་སངས་རྒྱས་རྣམས་ཀྱིས་ཐོབ་པའི་བྱང་ཆུབ་ཀྱི་མཆོག་དེ་ཐོབ་པར་འགྱུར་རོ། །
2025-10-13 13:09:35,524 [INFO] Time taken to process commentary text: 1.81s
2025-10-13 13:09:35,524 [INFO] Processing commentary text: ཞེས་གསུངས་ཏེ། འགྲོ་བ་ཡོངས་སུ་ཞེས་པ་ནས། གནམ་ས་བཞིན་ཞེས་པའི་བར་ལ། གང་ཟག་དངོས་པོར་འཛིན་པ་འགའ་ཞིག་འདི་སྙམ་དུ་འགྲོ་བ་ཡོངས་སུ་སྨིན་པར་བྱས་ནས་བདག་གིས་དོན་བྱའོ་ཞེས། གལ་ཏེ་བདག་ཏུ་བཟུང་བའི་ལུས་དང་ངག་དང་ཡིད་ཀྱིས་བརྩོན་པར་བྱེད་ན། གང་ཟག་གི་བདག་ཏུ་བདེན་པའི་འདུ་ཤེས་གནས་པས་དེའི་དབང་གིས་ལེ་ལོར་གྱུར་པ་སྟེ། དེ་ལྟ་བུ་དེ་ཐམས་ཅད་མཁྱེན་པའི་སངས་རྒྱས་ཉིད་ཐོབ་པ་ལས་རིང་དུ་འགྱུར་བའི་དཔེ་ནི་གནམ་སའི་བར་བཞིན་ནོ། །
2025-10-13 13:09:36,855 [INFO] Time taken to process commentary text: 1.33s
2025-10-13 13:09:36,855 [INFO] Processing commentary text: ཞེས་གསུངས་ཏེ། གང་ཚེ་ལུས་དང་ཞེས་པ་ནས། མཛད་པས་གསུངས་ཞེས་པའི་བར་ལ། གང་ཞིག་ཚེ་བདག་ཏུ་བཟུང་བའི་ལུས་དང་སེམས་དང་སེམས་ཅན་ཆེད་དུ་བྱ་བའི་འདུ་ཤེས་མེད་འཁོར་གསུམ་མམ་བྱ་བྱེད་ཀྱི་འདུ་ཤེས་ཐམས་ཅད་རྣམ་པར་ལོག་ནས་བྱ་བྱེད་གཉིས་སུ་མེད་པའི་ཆོས་ལ་སྤྱོད་ན། འདི་ནི་བྱང་ཆུབ་ཞི་བ་རྟོགས་གཞན་དོན་འདོད་པས་མི་ཉམས་ཤིང་མཆོག་ཐོབ་པར་འདོད་པའི་བྱང་ཆུབ་སེམས་དཔའ་རྣམས་ཀྱི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡིན་ནོ། །ཅེས་ཕན་པ་མཛད་པའི་སངས་རྒྱས་ཀྱིས་གསུངས་སོ། །དེ་ཡན་ཆད་ཀྱིས་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་དོན་བསྟན་པའོ། །
2025-10-13 13:09:38,959 [INFO] Time taken to process commentary text: 2.10s
2025-10-13 13:09:38,961 [INFO] Processing commentary text: ཞེས་གསུངས་ཏེ། གལ་ཏེ་གཞན་ལས་ཞེས་པ་ནས། མཛངས་པ་ཡིན་ཞེས་པའི་བར་ལ། གལ་ཏེ་གང་ཟག་གཞན་ལས་བདག་ལ་གསོད་པ་ལྟ་བུའི་ངན་དུ་བརྗོད་པའི་ཚིག་བརྩུབ་མོ་ཐོས་པར་གྱུར་ན། ཀུན་རྫོབ་ཏུ་བདག་གིས་བཟོད་པ་བསྒོམ་པ་བདེ་བ་ལྟར་ཡིན་ཞེས་བྱང་ཆུབ་སེམས་དཔའ་མཁས་པ་དེ་ཡིད་དགའ་ལ། དོན་དམ་པར་སྨྲ་བ་པོ་སུས་སྨྲ་གང་ཟག་སུས་ཐོས་རྒྱུ་མཚན་གང་གིས་བརྗོད་བྱ་གང་ཞིག་དགོས་པ་གང་གི་ཕྱིར་དམིགས་ཏེ་སྤྱད་ན། དེ་རྣམས་ལ་དམིགས་པའི་ཆོས་ལ་ངེས་པར་སེམས་དཔའི་བཟོད་པའི་ཕ་རོལ་ཏུ་ཕྱིན་པ་མཆོག་དང་ལྡན་པ་ཡིན་པས་མཛངས་པ་ཡིན་ནོ། །
2025-10-13 13:09:40,884 [INFO] Time taken to process commentary text: 1.93s
2025-10-13 13:09:40,884 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་གང་ཞིག་ཞེས་པ་ནས། དགའ་འགྱུར་མཁས་ཞེས་པའི་བར་ལ། གོང་གི་དེ་ལྟ་བུའི་བྱང་ཆུབ་སེམས་དཔའ་གང་ཞིག་དེ་ལྟར་བཟོད་པའི་ཕན་ཡོན་ལེགས་པའི་ཆོས་དང་ལྡན་པ་ཡི། གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོ་འདི་རིན་པོ་ཆེ་སྣ་བདུན་གྱིས་བཀང་སྟེ་ཡུལ་འཇིག་རྟེན་མཁྱེན་པའི་སངས་རྒྱས་རྣམས་དང་ཉན་ཐོས་དགྲ་བཅོམ་པ་དང་རང་རྒྱལ་རྣམས་ལ་དད་གུས་ཀྱིས་ཕུལ་བར་བྱས་པ་ཡིས། སྦྱིན་པའི་ཕུང་པོས་བཟོད་པ་བསྒོམས་པ་དེ་ལ་བསོད་ནམས་བརྒྱའི་ཆ་དང་བྱེ་བ་བརྒྱའི་ཆའི་བར་དུ་ཡང་ཆར་མི་ཕོད་དོ། །དེ་ལྟར་བཟོད་པ་ལ་གནས་པའི་ལུས་ནི་མཚན་དཔེ་འམ་མདངས་དང་སྟོབས་དང་ལྡན་པས་ཡོངས་སུ་དག་པར་འགྱུར་ཏེ། ཕྱག་ཞབས་འཁོར་ལོ་ལ་སོགས་པའི་སུམ་ཅུ་རྩ་གཉིས་ཀྱི་མཚན་དང་མཐུ་སྟོབས་ཕ་མཐའ་ཡས་པ་འབྱུང་བ་དང༌། སེམས་ཅན་གཞན་ལ་ཡང་ཆོས་རྣམས་རབ་མཆོག་སྟོང་པ་ཉིད་སྒྲོགས་པར་བྱེད་པ་འདི་ནི་བཟོད་པ་དང་ལྡན་པ་དེ་ལ་འགྲོ་བ་དད་ཅིང་དགའ་བར་འགྱུར་བ་དེ་ཁོ་ན་ཉིད་ཤེས་པས་མཁས་པ་ཡིན་ནོ། །
2025-10-13 13:09:44,881 [INFO] Time taken to process commentary text: 3.99s
2025-10-13 13:09:44,881 [INFO] Processing commentary text: ཞེས་གསུངས་ཏེ། གལ་ཏེ་སེམས་ཅན་ལ་ལས་ཞེས་པ་ནས། བསྐྱེད་པར་བྱ་ཞེས་པའི་བར་ལ། ཡང་གལ་ཏེ་སེམས་ཅན་ལ་ལས་གུས་པས་ཙན་དན་གྱི་ཕུར་མ་བླངས་པས། རབ་ཏུ་གུས་པའི་བྱང་ཆུབ་སེམས་དཔའ་ལ་ནི་ལུས་ལ་གཏུག་པར་བྱེད་པ་ལ་ཡང་གཞན་ཞིག་གིས་སྡང་བས་མེ་མདག་མགོ་བོའམ་ལུས་ལ་འཐོར་བར་བྱེད་པ་དེ་གཉིས་ཀ་ལ། བྱང་ཆུབ་ཀྱི་སེམས་དེ་ཡིས་ཆགས་སྡང་མེད་པར་མཉམ་ཞིང་སྙོམས་པའི་ཡིད་ནི་བསྐྱེད་པར་བྱེད་པའོ། །
2025-10-13 13:09:45,897 [INFO] Time taken to process commentary text: 1.01s
2025-10-13 13:09:45,897 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། ཟིལ་གྱིས་གནོན་ཞེས་པའི་བར་ལ། དེ་ལྟར་བྱང་ཆུབ་སེམས་དཔའ་མཁས་པས་དེ་ལྟར་བཟོད་པར་བྱས་ནས། ད་ལྟ་བཟོད་པའི་སེམས་བསྐྱེད་པའི་དགེ་བ་དེ་ནི་བྱང་ཆུབ་སེམས་ཀྱི་མཆོག་ཏུ་ཡོངས་སུ་བསྔོས་ན། དཔའ་བོ་འཇིག་རྟེན་པའི་གནོད་པ་ཀུན་ལ་བཟོད་པའི་དགེ་བ་དེས་དགྲ་བཅོམ་པ་དང༌། རང་རྒྱལ་བ་དང་སེམས་ཅན་ཁམས་ཀྱི་དགེ་བ་ཇི་སྙེད་ཡོད་པ་དེ་ཐམས་ཅད་བཟོད་པའི་དག་པས་ཟིལ་གྱིས་གནོན་པར་འགྱུར་རོ། །
2025-10-13 13:09:47,290 [INFO] Time taken to process commentary text: 1.40s
2025-10-13 13:09:47,290 [INFO] Processing commentary text: ཞེས་གསུངས་ཏེ། བཟོད་བྱེད་འདི་སྙམ་ཞེས་པ་ནས། བཟོད་མི་བྱ་སྙམ་ཞེས་པའི་བར་ལ། ཡང་བྱང་ཆུབ་སེམས་དཔའ་དེ་ལྟ་བུའི་བཟོད་པ་བྱེད་པས་འདི་སྙམ་དུ་ཡང་སེམས་ནི་བསྐྱེད་པར་བྱ་སྟེ། བདག་གིས་སྔོན་ཆད་དོན་མེད་པར་ཟད་པའི་སེམས་ཅན་དམྱལ་བའི་ལུས་དང༌། དུད་འགྲོའི་ལུས་དང༌། གཤིན་རྗེའི་དང་ཡི་དྭགས་ཀྱི་ལུས་དང་འཇིག་རྟེན་གྱི་ལུས་བླངས་པས་སྡུག་བསྔལ་ཞིང་དར་དྲག་དང་ཡུན་རིང་བ་ཐམས་ཅད་འདོད་པའི་ཡོན་ཏན་ལ་ཆགས་པའི་རྒྱུ་ཡིས་རང་ལ་རང་དབང་མེད་པར་གནོད་པ་གྲངས་མང་པོ་མྱོང་ན། དེ་དོན་ཆེན་པོ་བྱང་ཆུབ་བསྒྲུབ་པའི་ཆེད་དུ་ཅིའི་ཕྱིར་དལ་བ་རྙེད་དུས་འདིར་ད་ནི་བཟོད་པར་མི་བྱ་སྟེ་བཟོད་པ་བསྒོམ་དགོས་སྙམ་དུ་བསམ་མོ། །
2025-10-13 13:09:49,820 [INFO] Time taken to process commentary text: 2.52s
2025-10-13 13:09:49,820 [INFO] Processing commentary text: ཞེས་གསུངས་ཏེ། ལྕགས་དབྱུག་མཚོན་དང་ཞེས་པ་ནས། ཕ་རོལ་ཕྱིན་ལ་གནས་ཞེས་པའི་བར་ལ། སྦྱོར་བ་ལྕགས་དང་དབྱུག་པ་དང་མཚོན་བསྣུན་པ་དང་བསད་པ་དང་བཅིང་པ་དང་རྡོ་བས་བརྡེག་པ་དང༌། མགོ་གཅོད་པ་དང་རྣ་བ་དང་རྐང་ལག་གཅོད་པ་དང༌། དེ་ལ་སོགས་པའི་འཇིག་རྟེན་ན་སྡུག་བསྔལ་གྱི་རིགས་ཇི་སྙེད་བྱུང་ཡང་བདག་གིས་བཟོད་པར་བྱའོ་སྙམ་པའི་བྱང་ཆུབ་སེམས་དཔའ་ནི་སྡུག་བསྔལ་དང་དུ་ལེན་པའི་བཟོད་པའི་ཕ་རོལ་ཏུ་ཕྱིན་པ་ལ་གནས་པ་ཡིན་ནོ། །
2025-10-13 13:09:51,182 [INFO] Time taken to process commentary text: 1.36s
2025-10-13 13:09:51,182 [INFO] Processing commentary text: ཞེས་གསུངས་ཏེ། ཚུལ་ཁྲིམས་ཀྱིས་ནི་ཞེས་པ་ནས། བྱང་ཆུབ་བསྔོ་ཞེས་པའི་བར་ལ། ཐེག་པ་ཆེན་པོའི་ཚུལ་ཁྲིམས་ཀྱིས་ནི་སྡུག་བསྔལ་དང་སྤྲོ་བ་ཉེ་བར་ཞི་བ་རྣམས་སྡུག་བསྔལ་ལམ་ཉན་ཐོས་ཀྱི་ས་རྣམས་དང་དེ་བཞིན་དུ་འཕགས་པར་འགྱུར་ལ། སྟོབས་བཅུ་ཐོབ་ནུས་པའི་སྤྱོད་ཡུལ་ཉམས་ཤིང་དེ་ལ་གནས་པས་ཚུལ་ཁྲིམས་ཉམས་པ་མེད་ལ། འདི་ལ་སྡོམ་པ་ཐམས་ཅད་ཚང་བས་སྡོམ་པའི་ཚུལ་ཁྲིམས་ལ་སོགས་པ་ཇི་སྙེད་ཡོད་པ་ཀུན་གྱི་རྗེས་སུ་འཇུག་ཅིག་ཞུགས་པའི་དགེ་བ་དེ་ཆེད་དུ་བྱ་བ་སེམས་ཅན་ཀུན་ལ་ཕན་པར་བྱ་བའི་ཕྱིར་དེ་ཡང་འབྲས་བུ་བྱང་ཆུབ་ཏུ་བསྔོ་བ་ཡིན་ནོ། །
2025-10-13 13:09:53,793 [INFO] Time taken to process commentary text: 2.61s
2025-10-13 13:09:53,793 [INFO] Processing commentary text: ཞེས་གསུངས་ཏེ། གལ་ཏེ་དགྲ་བཅོམ་རང་རྒྱལ་ཞེས་པ་ནས། ཕྱིན་ལ་གནས་ཞེས་པའི་བར་ལ། གལ་ཏེ་དགེ་བ་དེས་ཆེད་དུ་བྱ་བ་རང་རྒྱལ་བ་དང་དགྲ་བཅོམ་པ་དང་བྱང་ཆུབ་ཐོབ་པར་འདོད་ན། ཐེག་ཆེན་གྱི་ཚུལ་ཁྲིམས་འཆལ་ཅིང་སྦྱོར་བ་དོན་ཆུང་བས་མི་མཁས་པ་ཡིན་ལ་དེ་བཞིན་དུ་བྱང་ཆུབ་ཀྱི་སྤྱོད་པ་ལ་ཉམས་སོ། །ཡང་དེ་ལས་བཟློག་སྟེ། ཅི་སྟེ་བྱང་ཆུབ་ཞི་བ་མཆོག་ཏུ་དམིགས་པ་མེད་པར་ཡོངས་སུ་བསྔོ་ན། རྟེན་ཁྱིམ་པར་གྱུར་པ་འདོད་ཡོན་ལ་ལོངས་སྤྱོད་པ་ལ་བརྩོན་ཡང་ཐེག་ཆེན་གྱི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་པ་ཡིན་ནོ། །
2025-10-13 13:09:55,991 [INFO] Time taken to process commentary text: 2.20s
2025-10-13 13:09:55,991 [INFO] Processing commentary text: ཞེས་གསུངས་ཏེ། ཆོས་གང་ངེས་པའི་ཞེས་པ་ནས། འདྲེན་པས་གསུངས་ཞེས་པའི་བར་ལ། གཞན་ཡང་ཆོས་གང་ལ་འཇུག་ལྡོག་བྱས་པ་ཙམ་དེས་རྫོགས་པའི་བྱང་ཆུབ་ཀྱི་ཡོན་ཏན་འབྱུང་བར་འགྱུར་བ་དེ་ནི་ཐེག་ཆེན་གྱི་ཡོན་ཏན་གྱི་ཆོས་དང་ལྡན་པ་རྣམས་ཀྱི་ཚུལ་ཁྲིམས་ཀྱི་དོན་ཡིན་ནོ། །བཟློག་པ་ཆོས་གང་ལ་ཞུགས་པ་ཙམ་གྱིས་གཞན་ལ་ཕན་པར་བྱེད་པ་རྣམས་ཀྱིས་བྱང་ཆུབ་ཐོབ་པ་ལས་ཡོངས་སུ་ཉམས་པར་འགྱུར་བ་འདི་ནི། ཐེག་ཆེན་གྱི་ཚུལ་ཁྲིམས་འཆལ་བ་ཡིན་ནོ། །ཅེས་རྣམ་པར་འདྲེན་པས་གསུངས་སོ། །
2025-10-13 13:09:57,465 [INFO] Time taken to process commentary text: 1.48s
2025-10-13 13:09:57,465 [INFO] Processing commentary text: ཞེས་གསུངས་ཏེ། གལ་ཏེ་བྱང་ཆུབ་སེམས་དཔའ་ཞེས་པ་ནས། ཤིན་ཏུ་ལྕི་ཞེས་པའི་བར་ལ། ད་ནི་སྐྱོན་ཡོན་བཤད་པ་ནི་གལ་ཏེ་བྱང་ཆུབ་སེམས་དཔའ་ཁྱིམ་པར་གྱུར་པས་འདོད་པའི་ཡོན་ཏན་ལྔ་ལ་སྤྱོད་ཀྱང༌། བྱང་ཆུབ་སྙིང་པོའི་བར་དུ་སངས་རྒྱས་དང་ཆོས་དང་འཕགས་པའི་དགེ་འདུན་ལ་སྐྱབས་སུ་སོང་སྟེ། ཆེད་དུ་བྱ་བ་སེམས་ཅན་གྱི་དོན་དུ་ཐོབ་བྱ་སངས་རྒྱས་བསྒྲུབ་པར་བྱའོ་སྙམ་དུ་ཀུན་མཁྱེན་སངས་རྒྱས་ཡིད་ལ་བྱེད་པ་དང་མ་བྲལ་ན། སྦྱངས་འཕྲོ་ཡོད་པའི་མཁས་པ་ངེས་དོན་ཐེག་པ་ཆེན་པོའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་པར་རིག་པར་བྱ་སྟེ་ཐེག་ཆེན་གྱི་བསམ་སྦྱོར་ལ་སྐྱོན་མེད་པའི་ཕྱིར་རོ། །ཡང་དེ་ལས་བཟློག་སྟེ། གལ་ཏེ་དུས་རིང་བ་བསྐལ་པ་བྱེ་བར་དགེ་བའི་ལས་ཀྱི་ལམ་བཅུ་ལ་གང་སྤྱོད་ཀྱང་བསྒྲུབ་བྱ་རང་རྒྱལ་བ་དང་དགྲ་བཅོམ་པ་ཉིད་ཐོབ་བྱར་འདོད་པ་བསྐྱེད་ན། དེ་ནི་བྱང་ཆུབ་ཀྱི་སེམས་ཉམས་པས་ཐེག་ཆེན་ཚུལ་ཁྲིམས་ལ་སྐྱོན་བྱུང་བས་ཚུལ་ཁྲིམས་ཉམས་པའི་སྐྱོན་ཡིན་ནོ། །ཉན་ཐོས་དང་རང་རྒྱལ་ལ་སོགས་པ་འབྲས་བུ་ཆུང་ངུ་ཐོབ་པར་འདོད་པའི་སེམས་བསྐྱེད་དེ་ནི་དགེ་སློང་གི་ཕས་ཕམ་པ་སྟེ་རྩ་བ་བཞི་འཆལ་སེམས་དང་བཅས་པ་འབྱུང་བ་བས་ཀྱང་ཤིན་ཏུ་ལྕི་བ་ཡིན་ནོ། །
2025-10-13 13:10:02,470 [INFO] Time taken to process commentary text: 5.00s
2025-10-13 13:10:02,470 [INFO] Processing commentary text: ཅེས་གསུངས་ཏེ། ཚུལ་ཁྲིམས་བསྲུང་ཞིང་ཞེས་པ་ནས། ཕྱིས་ནས་བརྗོད་ཞེས་པའི་བར་ལ། ཡང་བྱང་ཆུབ་སེམས་དཔའ་གང་ཞིག་དམིགས་མེད་ཀྱི་བྱང་ཆུབ་ཐོབ་པར་འདོད་པས། ཚུལ་ཁྲིམས་ལེགས་པར་བསྲུངས་ཤིང་བསོད་ནམས་དེ་བྱང་ཆུབ་ཀྱི་མཆོག་ཏུ་ཡོངས་སུ་བསྔོ་ལ། དེ་ལྟ་བུའི་བསོད་ནམས་དེ་ཡིས་རློམ་སེམས་བདག་འཛིན་མེད་ཅིང་བདག་ཡོན་ཏན་དང་ལྡན་ནོ་ཞེས་བསྟོད་པར་མི་བྱེད་དོ། །ཤེས་རབ་ཀྱི་བདེན་པའི་འདུ་ཤེས་དང་སེམས་ཅན་བདེན་པའི་འདུ་ཤེས་ཡོངས་སུ་སྤངས་ནས། ཐེག་ཆེན་གྱི་ལམ་དུ་འགྲོ་བས་བྱང་ཆུབ་སེམས་དཔའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་པར་བརྗོད་དོ། །
2025-10-13 13:10:04,965 [INFO] Time taken to process commentary text: 2.49s
2025-10-13 13:10:04,965 [INFO] Processing commentary text: ཞེས་གསུངས་ཏེ། གལ་ཏེ་བྱང་ཆུབ་སེམས་དཔའ་ཞེས་པ་ནས། འདྲེན་པས་གསུངས་ཞེས་པའི་བར་ལ། དེ་ཉིད་ཀྱི་སྐྱོན་དང་ཡོན་ཏན་བཤད་ན་གལ་སྟེ་བྱང་ཆུབ་སེམས་དཔའ་ཐབས་མི་མཁས་པས་རྒྱལ་བའི་ལམ་ལ་སྤྱོད་པ་དང༌། ཇི་སྙམ་དུ་འདི་དག་ཚུལ་ཁྲིམས་དང་ལྡན་པ་ཡིན་ལ་འདི་དག་ནི་ཚུལ་ཁྲིམས་འཆལ་བ་ཡིན་ཏེ་ཅེས་བརྡ་ལ་དོན་དུ་ཞེན་པས། བདག་ཏུ་བལྟ་བས་ཐ་དད་སྣ་ཚོགས་ལྟར་བདེན་པའི་འདུ་ཤེས་ཞུགས་པ་དེ་ནི། ཐེག་ཆེན་གྱི་ཤིན་ཏུ་ཚུལ་ཁྲིམས་འཆལ་བ་ཡིན་པས། སྡོམ་པའི་ཚུལ་ཁྲིམས་ཉམས་ཤིང་དེ་ལྟར་འཛིན་པ་དེ་ལ་འཁོར་གསུམ་ཡོངས་སུ་དག་པའི་ཚུལ་ཁྲིམས་དེ་མེད་ལ། དེ་ལས་བཟློག་ཏེ་གང་ཟག་གང་ལ་རྟག་པ་དང་བདག་ཏུ་འདུ་ཤེས་པ་དང་སེམས་ཅན་དུ་བདེན་པའི་འདུ་ཤེས་མེད་པས་ཐ་དད་བདེན་པའི་འདུ་ཤེས་ཀྱི་འདོད་ཆགས་དང་བྲལ་བ་དེ་ལ་འཆལ་བའི་རྒྱུ་ཟད་པས་སྡོམ་པ་མེད་ཅེས་བྱ་བ་ག་ལ་ཡོད་དེ་མེད་དོ། །དེའི་ཕྱིར་གང་ལ་ལ་ཞིག་གིས་ཆོས་ཐམས་ཅད་མཉམ་པ་ཉིད་དུ་ཤེས་པས་སྡོམ་པ་དང་སྡོམ་པ་མ་ཡིན་པའི་རློམ་སེམས་མེད་ལ། རློམ་པ་མེད་པ་འདི་ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡིན་པར་རྣམ་པར་འདྲེན་པ་ཞེས་བྱ་སྟེ་རྫོགས་པའི་སངས་རྒྱས་རྣམས་ཀྱིས་གསུངས་སོ། །དེ་ཕན་ཆོད་དུ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་དོན་རྣམ་པར་ཕྱེ་སྟེ་བསྟན་པའོ། །
2025-10-13 13:10:10,451 [INFO] Time taken to process commentary text: 5.48s
2025-10-13 13:10:10,451 [INFO] Processing commentary text: ཅེས་གསུངས་ཏེ། སེམས་དག་པ་ཞེས་པ་ནས། གནས་མེད་དོ་ཞེས་པའི་བར་ལ། གཞན་ཡང་སེམས་ཅན་རྒྱུད་ཡོངས་སུ་དག་པ་གང་ལ་ལ་ཞིག་དེ་ལྟར་རློམ་སེམས་མེད་པའི་ཚུལ་ཁྲིམས་དང་ལྡན་པ་དང༌། བཏང་ཡུལ་ཡིད་དུ་སྡུག་པ་དང་མི་སྡུག་པ་ཀུན་ལ་ཆགས་སྡང་དུ་བལྟ་བ་མེད་པར་གཏོང་བ་ཡིན་ལ། ནང་གི་མགོ་དང་རྐང་ལག་ལ་སོགས་པ་གཏོང་ཞིང་གཏང་བ་ལ་ཞུམ་པའི་སེམས་ཀྱང་མེད་ལ། ཕྱི་རོལ་ལྡོག་པ་ཐམས་ཅད་གཏོང་ཞིང་རྟག་ཏུ་བཏང་བ་ལ་ཞེན་པ་མེད་ཅིང༌། ཕྱི་ནང་གི་ཆོས་དང་ཉོན་མོངས་པ་འཁོར་བ་དང་རྣམ་པར་བྱང་བ་མྱ་ངན་ལས་འདས་པའི་ཆོས་རྣམས་རང་བཞིན་གྱིས་བདག་མེད་ཅིང་མི་བདེན་པས་ཡ་མ་སླར་སྙིང་པོ་མེད་པར་ཤེས་ནས། བྱང་ཆུབ་སེམས་དཔའ་བདག་གི་ཤ་ཡང་གཏོང་བ་ལ་ཞུམ་ཞིང་མི་ཕོད་པའི་སེམས་མེད་ན། མེད་པ་དེའི་ཚེ་ཕྱི་རོལ་གྱི་དངོས་པོ་གཏོང་བ་ལ་ཞུམ་པ་མེད་པ་སྨོས་ཅི་དགོས། གལ་ཏེ་གནས་བདག་མེད་རྟོགས་པས་དེ་ལ་སེར་སྣ་བྱེད་པ་དེ་ནི་གནས་མེད་དོ། །
2025-10-13 13:10:13,825 [INFO] Time taken to process commentary text: 3.37s
2025-10-13 13:10:13,825 [INFO] Processing commentary text: ཅེས་གསུངས་ཏེ། བདག་ཏུ་འདུ་ཤེས་པ་ནས། དེ་ཚེ་དབུལ་པོར་འགྱུར་ཞེས་པའི་བར་ལ། ཤེས་རབ་མེད་པ་བདག་ཏུ་བདེན་པར་འདུ་ཤེས་པ་རྣམས་ནི་ལུས་དང་ལོངས་སྤྱོད་ཀྱི་དངོས་པོ་ལ་བདག་གི་བར་འཛིན་པས་ཆགས་པ་དེས་ན། དེ་ཁོ་ན་ཉིད་མི་ཤེས་པའི་བླུན་པོ་རྣམས་ལ་སྦྱིན་པ་གཏོང་བའི་བློ་ལྟ་ག་ལ་ཡོད་དེ་མེད་དོ། །དེ་ལྟར་མི་གཏོང་བའི་སེར་སྣ་ཅན་རྣམས་ནི་རྣམ་པར་སྨིན་པའི་འབྲས་བུ་ཡི་དྭགས་ཀྱི་གནས་སུ་སྐྱེ་བར་འགྱུར་རོ། །ཅི་སྟེ་དེ་ནས་ཐོན་ནས་མིར་སྐྱེས་ན་ཡང་དེའི་ཚེ་རྒྱུ་མཐུན་གྱི་འབྲས་བུས་དབུལ་པོར་འགྱུར་རོ།
2025-10-13 13:10:15,583 [INFO] Time taken to process commentary text: 1.76s
2025-10-13 13:10:15,583 [INFO] Processing commentary text: ཞེས་གསུངས་ཏེ། དེ་ཚེ་བྱང་ཆུབ་སེམས་དཔའ་ཞེས་པ་ནས། དེ་ལྟ་མིན་ཞེས་པའི་བར་ལ། དེའི་ཚེ་བྱང་ཆུབ་སེམས་དཔའ་རྣམས་ཀྱིས་སྦྱིན་པ་མ་བཏང་བས་སེམས་ཅན་ཡི་དྭགས་དང་དབུལ་པོ་འབྱུང་བར་ཤེས་ནས། སྙིང་རྗེས་འཛིན་པས་བསམ་པ་སྦྱིན་པ་གཏོང་བ་ལ་མོས་པར་འགྱུར་ཞིང་སྦྱོར་བ་རྟག་ཏུ་ཕངས་པ་མེད་པར་ལྷག་པར་གཏོང་ལ། དེ་ལྟར་གཏོང་ཕོད་པའི་རྒྱུ་མཚན་ནི། གླིང་བཞི་ལེགས་པར་བརྒྱན་པའི་ལོངས་སྤྱོད་ཐམས་ཅད་འཆིལ་མའི་ཐལ་བ་དང་འདྲ་བར་ཤེས་ནས། གཞན་ལ་བྱིན་ནས་བཏང་ན་དགའ་བར་འགྱུར་གྱི་གཞན་གྱི་བདག་ལ་བྱིན་ནས་གླིང་ཐོབ་པ་ལ་དགའ་བ་སྐྱེ་བ་དེ་ལྟ་བུ་མིན་ནོ། །
2025-10-13 13:10:18,103 [INFO] Time taken to process commentary text: 2.52s
2025-10-13 13:10:18,103 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། མཆོག་ཏུ་བསྔོ་ཞེས་པའི་བར་ལ། ཡང་བྱང་ཆུབ་སེམས་དཔའ་ཐབས་ལ་མཁས་པ་བློ་གསལ་བ་གཅིག་ལ་སྦྱིན་པ་བྱིན་ཡང་བསམ་པས་སྲིད་གསུམ་གྱི་སེམས་ཅན་ཇི་སྙེད་ཡོད་པ་དེ་དག་ཀུན་ལ་ལོངས་སྤྱོད་སྦྱིན་པ་འདི་བྱིན་པའི་བསོད་ནམས་ཀྱིས་སེམས་ཅན་ཀུན་ལ་ཕན་པར་གྱུར་ཅིག་སྙམ་དུ་བསམ་ནས་སྦྱིན་པ་དེ་བྱིན་ན། སྦྱིན་པའི་བསོད་ནམས་དེ་ཡང་འགྲོ་བའི་དོན་འགྲུབ་པའི་ཆེད་དུ་ཐོབ་བྱ་བྱང་ཆུབ་མཆོག་ཏུ་བསྔོ་བའོ། །
2025-10-13 13:10:19,666 [INFO] Time taken to process commentary text: 1.57s
2025-10-13 13:10:19,666 [INFO] Processing commentary text: ཞེས་གསུངས་ཏེ། སྦྱིན་པ་བྱིན་ནས་ཞེས་པ་ནས། ལེགས་ཚོལ་ན་ཞེས་པའི་བར་ལ། ཡང་སྦྱིན་པ་བྱིན་ནས་རྫས་ཀྱི་དངོས་པོ་ལ་གནས་ཤིང་ཆགས་པར་བྱེད་པ་མེད་ལ། བྱང་ཆུབ་སེམས་དཔའ་དེ་ནི་དུས་ནམ་དུ་ཡང་འབྲས་བུ་རྣམ་པར་སྨིན་པ་ལ་རེ་བ་མེད་པའི་ཚུལ་ནི། དེ་ལྟར་སྦྱིན་པ་གཏོང་བ་ལ་མཁས་པ་ཐམས་ཅད་རྒྱུ་འབྲས་ལ་ཆགས་པ་དང་རེ་བ་མེད་པར་གཏོང་བ་སྟེ། བསམ་པའི་སྟོབས་ཆེ་བས་རྒྱུ་ཆུང་ངུས་བཏང་བ་ལ་ཡང་འབྲས་བུ་བཟང་ཞིང་མང་པོ་དཔག་ཏུ་མེད་པར་འགྱུར་ལ། ས་བླ་ས་འོག་ས་སྟེང་གི་སྲིད་པ་གསུམ་ན་སེམས་ཅན་གྱི་གྲངས་མ་ལུས་ཇི་སྙེད་ཡོད་པས། ཡོངས་སུ་བརྟག་པའི་མཐའ་བཟུང་སྟེ་དེ་དག་ཐམས་ཅད་ཀྱང༌། སྦྱིན་པའི་ཡུལ་འཇིག་རྟེན་མཁྱེན་པ་སངས་རྒྱས་དང་དགྲ་བཅོམ་པ་དང༌། རང་རྒྱལ་བ་རྣམས་ལ། དུས་བསྐལ་པ་མཐའ་ཡས་པར་སྦྱིན་པའི་དངོས་པོ་གྱ་ནོམ་པ་སྦྱིན་པ་བྱིན་ནས་འབྲས་བུ་ཉན་ཐོས་ཚོལ་ན་དེ་ནི་བློ་དམན་པའོ། །
2025-10-13 13:10:23,169 [INFO] Time taken to process commentary text: 3.50s
2025-10-13 13:10:23,169 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའ་ཞེས་པ་ནས། ཟིལ་གྱི་གནོན་ཞེས་པའི་བར་ལ། ཡང་བྱང་ཆུབ་སེམས་དཔའ་མཁས་པ་དངོས་པོ་དང་སྦྱོར་བ་མེད་ཀྱང་བསོད་ནམས་འབྱུང་བས་ཐབས་མཁས་པ་གང་ལ་ལ་ཞིག་གིས། འཁོར་འདས་དེ་དག་གི་བསོད་ནམས་བྱ་བའི་དངོས་པོ་ལ་ཡིད་རང་ནས། ཡིད་རང་བ་ལས་བྱུང་བའི་བསོད་ནམས་དེའི་སེམས་ཅན་གྱི་དོན་དུ་བྱང་ཆུབ་མཆོག་རབ་ཀྱི་རྒྱུར་ཡོངས་སུ་བསྔོ་ན། ཡོངས་སུ་བསྔོ་བས་ཉན་རང་མན་ཆད་ཀྱིས་འགྲོ་བ་ཐམས་ཅད་ཀྱི་དགེ་བ་ཟིལ་གྱིས་གནོན་ཏེ། དཔེར་ན་ནོར་བུ་འཆིང་བུའི་ཕུང་པོ་ཆེན་པོ་གྱུར་པ་ཡང༌། རིན་ཆེན་བཻ་ཌཱུརྱ་གཅིག་གིས་འཆིང་བུའི་ཚོགས་དེ་དག་ཀུན་ཟིལ་གྱིས་གནོན་ལ། དཔེ་དེ་བཞིན་དུ་ཉན་རང་མན་ཆད་ཀྱིས་འགྲོ་བ་ཀུན་གྱི་སྦྱིན་པའི་ཕུང་པོ་ཡུལ་དང་དུས་དང་དངོས་པོ་རྒྱ་ཆེན་པོ་རྣམས་ཀྱང༌། རྗེས་སུ་ཡིད་རང་བ་ལས་བྱུང་བའི་བྱང་ཆུབ་སེམས་དཔའི་དགེ་བས་ཟིལ་གྱིས་གནོན་པར་འགྱུར་རོ། །
2025-10-13 13:10:26,362 [INFO] Time taken to process commentary text: 3.19s
2025-10-13 13:10:26,362 [INFO] Processing commentary text: ཞེས་གསུངས་ཏེ། གལ་ཏེ་བྱང་ཆུབ་སེམས་དཔའ་ཞེས་པ་ནས། ཡར་གྱི་ངོ་བཞིན་ནོ་ཞེས་པའི་བར་ལ། མ་ཞེན་པའི་སྦྱིན་པ་དཔེའི་སྒོ་ནས་བསྔགས་པ་གལ་ཏེ་བྱང་ཆུབ་སེམས་དཔའ་གང་ལ་ལ་ཞིག་གིས་འགྲོ་བ་རྣམས་ལ་སྦྱིན་པ་བྱིན་ནས། སྦྱིན་པ་བྱིན་པའི་བསོད་ནམས་དེ་ལས་བདག་གིར་མི་བྱེད་ཅིང༌། སྦྱིན་བྱའི་དངོས་པོ་ལ་མི་འཕངས་སེར་སྣ་མེད་ན། ཞེན་པ་མེད་པའི་སྦྱིན་པ་དེ་ལས་བྱུང་བའི་དགེ་བའི་རྩ་བ་དེ་དག་མཐུ་ཆེན་པོ་འཕེལ་བར་འགྱུར་ཏེ། དཔེ་སྤྲིན་མེད་པའི་འོད་དང་ལྡན་པའི་ཟླ་བའི་དཀྱིལ་འཁོར་ཡར་གྱི་ངོ་གོང་ནས་གོང་དུ་འཕེལ་བ་བཞིན་ནོ། །དེ་ཡན་ཆད་དུ་ཐེག་པ་ཆེན་པོའི་ཕ་རོལ་ཏུ་ཕྱིན་པ་དྲུག་ལ་ཇི་ལྟར་བསླབ་པའི་དོན་རྒྱས་པར་མཐར་གྱིས་པའི་སྐབས་བསྟན་པའོ། །དེ་ནི་དེ་ལྟར་བསླབ་པའི་འབྲས་བུ་སྟོན་པ་ལས། རིམ་གྱིས་བསྒོམས་པའི་འབྲས་བུ་ཅིག་ཆར་དུ་རྒྱུད་ལ་སྐྱེ་བ་ཡིན་པས། སྐབས་བདུན་པ་སྐད་ཅིག་མ་ཅིག་ལ་མངོན་པར་རྫོགས་པར་བྱང་ཆུབ་པའི་སྦྱོར་བའི་ངོ་བོ་ནི། ཆོས་སྐུའི་རྒྱུ་གཞི་ལམ་རྣམ་གསུམ་མི་དམིགས་པ་གང་ཞིག་བློའི་ནུས་པ་བསྟན་པས་མཐར་ཐུག་པ་ཞེས་བྱ་དཀར་པོའི་ཆོས་ཐམས་ཅད་ཅིག་ཆར་དུ་བསྒོམ་པ་ཞེས་བྱའོ། །དེ་སྐད་དུ་ཡང༌།སྦྱིན་པ་ལ་སོགས་རེ་རེས་ཀྱང༌། །ཟག་པ་མེད་པ་ཐམས་ཅད་ནི། །ཡང་དག་བསྡུད་ཕྱིར་ཐུབ་པ་ཡིས། །སྐད་ཅིག་གཅིག་མངོན་རྫོགས་བྱང་ཆུབ། །ཞེས་པས། ད་ནི་འདིར་ཕན་ཡོན་དྲུག་གིས་བསྟན་ལ། ཡེ་ཤེས་ཞབས་ལྟར་འོག་ནས་ཆོས་འདི་ཡོངས་རྫོགས་བྱས་ཞེས་པའི་ཚིག་རྐང་གཅིག་གིས་སྐབས་བདུན་བསྟན་ལ། དེ་མན་ཆད་བརྒྱད་པར་འདོད་དོ། །འདི་ལ་དབྱེ་བ་བཞི་སྟོན་ནོ། །
2025-10-13 13:10:33,593 [INFO] Time taken to process commentary text: 7.23s
2025-10-13 13:10:33,593 [INFO] Processing commentary text: ཞེས་གསུངས་ཏེ། བྱང་ཆུབ་སེམས་དཔའི་ཞེས་པ་ནས། ཡང་དག་འདའ་བར་འགྱུར་ཞེས་པའི་བར་གྱིས། དེ་ལྟར་གོང་དུ་བསྟན་པ་བཞིན་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་བྱང་ཆུབ་སེམས་དཔའི་སྦྱིན་པས་འགྲོ་བ་དམན་པས་ཡི་དྭགས་ཀྱི་སར་འགྲོ་བ་ཡི། སྐྱེ་བའི་རྒྱུན་གཅོད་ལ། མིར་སྐྱེས་ཀྱང་ལོངས་སྤྱོད་པའི་དབུལ་བ་དང་ནི་དེ་བཞིན་ཉོན་མོངས་པའི་སྒྲིབ་པ་ཐམས་ཅད་རྒྱུན་གཅོད་ཅིང་འཁོར་བ་ན་བྱང་ཆུབ་སེམས་དཔའི་སྤྱོད་པ་སྤྱད་པའི་ཚེ་ལོངས་སྤྱོད་མཐའ་ཡས་ཐོབ་པར་འགྱུར་ཞིང༌། སྦྱིན་པ་བཏང་བས་འཕོངས་པས་སྡུག་བསྔལ་བར་འགྱུར་བའི་སེམས་ཅན་རྣམས་བསྡུས་ནས་ཡོངས་སུ་སྨིན་པར་བྱེད་དེ། ཚུལ་ཁྲིམས་ཀྱིས་དུད་འགྲོའི་རིགས་ཀྱི་འགྲོ་བ་དུ་མའི་ངོ་བོ་དང༌། མི་ཁོམ་པའི་གནས་བརྒྱད་སྤོང་ཞིང༌། དེ་ཡིས་དལ་བ་དང༌། འབྱོར་པའི་ཆོས་བཅུ་རྟག་ཏུ་རྙེད་པར་འགྱུར་ལ། མི་ཁོམ་བརྒྱད་ནི།དམྱལ་བ་ཡི་དྭགས་བྱོལ་སོང་དང༌། །ཀླ་ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་ཀྱིས་སྟོང་པ། །ལྐུགས་པ་འདི་དག་མི་ཁོམ་བརྒྱད། །ཅེས་པའོ། །འབྱོར་པ་བཅུ་ལས་རང་འབྱོར་ལྔ་ནི།ཡུལ་དབུས་སྐྱེས་དང་མི་ལུས་ཐོབ། །དབང་པོ་ཚང་ཞིང་གནས་ལ་དད། །ལས་ཀྱི་མཐའ་མ་ལོག་པའོ། །གཞན་འབྱོར་ལྔ་ནི།སངས་རྒྱས་བྱོན་དང་དེས་ཆོས་གསུངས། །བསྟན་པ་ཡུན་དུ་གནས་པ་དང༌། །ཞེས་གསུངས་ཏེ། ཞུགས་དང་འཇུག་པ་གཞན་དོན་དུ་སྙིང་བརྩེ་བའོ། །ཡེ་ཤེས་ཀྱི་ལུས་དང་མཐུན་པའི་བཟོད་པ་བསྒོམས་པས་གཞན་དོན་ནུས་པའི་གཟུགས་བཟང་པོ་དམ་པ་རྒྱ་ཆེན་པོ་ཐོབ་པར་འགྱུར་ཏེ། གཞན་གྱི་ཡིད་དུ་འོང་བའི་དཔེ་གསེར་གྱི་མདོག་ལྟར་ཡིད་དུ་སྡུག་ཅིང་འགྲོ་བའི་ལྟ་བའི་འོས་སུ་འགྱུར་རོ། །དགེ་བ་ལ་སྤོགས་པའི་བརྩོན་འགྲུས་ཀྱིས་ནི་དཀར་པོའི་ཡོན་ཏན་གཞན་དོན་བྱེད་པ་འགྲིབ་པར་མི་འགྱུར་ཞིང༌། འབྲས་བུའི་ཆོས་ཡེ་ཤེས་མཐའ་ཡས་པ་དང་མཐར་རྒྱལ་བའི་ཡོན་ཏན་རིན་པོ་ཆེ་ཟད་མི་ཤེས་པའི་བང་མཛོད་རྙེད་པར་འགྱུར་རོ། །སེམས་བདེ་བར་གནས་པའི་བསམ་གཏན་གྱིས་ནི། འདོད་པའི་ཡོན་ཏན་ལྔ་ལ་ཞེན་ན་སྨད་པ་ཡིན་པས། དེ་དོར་བར་འགྱུར་ཏེ། ལྷའི་མིག་དང༌། སྔོན་གྱི་གནས་རྗེས་སུ་དྲན་པ་དང༌། ཟག་པ་ཟད་པ་ཡི་དང༌། དོན་རིག་པར་དང་མངོན་པར་ཤེས་པ་དང་ཏིང་ངེ་འཛིན་གྲུབ་བོ། །བདག་མེད་རྟོགས་པའི་ཤེས་རབ་ཀྱིས་ནི་ཆོས་རྣམས་ཀྱི་རང་བཞིན་སྟོང་པ་ཉིད་དུ་ཡོངས་སུ་ཤེས་ནས། ཁམས་གསུམ་གྱི་སེམས་ཅན་མ་ལུས་པ་འཁོར་བ་ལས་ཡང་དག་པར་འདའ་བར་འགྱུར་རོ། །དེ་ལྟར་རྒྱུ་གསུམ་སྔོན་དུ་སོང་བའི་འབྲས་བུ་ནི། འབྲས་བུ་སྐབས་བརྒྱད་པའི་དོན།གཉིས་པ་ཐུན་མོང་གི་འབྲས་བུ་བསྟན་པ་ནི།ཆོས་སྐུའི་ངོ་བོ་ནི་རྣམ་པར་བྱང་བ་མྱ་ངན་ལས་འདས་པའི་ཆོས་ཐམས་ཅད་ཡོངས་སུ་སྨིན་ཅིང༌། གནས་ལུགས་མི་དམིགས་པའི་རྟོགས་པ་མཐར་ཐུག་པས་གཞན་དོན་ཕུན་སུམ་ཚོགས པའི་རྟེན་དུ་འགྱུར་བའོ། །དེ་སྐད་དུ་ཡང༌།ངོ་བོ་ཉིད་ལོངས་རྫོགས་བཅས་དང༌། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པ་དང་མཛད་པ། །རྣམ་པ་བཞིར་ནི་ཡང་དག་བརྗོད། །ཞེས་པས་འདི་ལ་ཆོས་སྐུ་མཛད་པ་དང་བཅས་པ་སྐུ་བཞིའི་ཚུལ་གྱིས་སྟོན་ཏེ།
2025-10-13 13:10:46,995 [INFO] Time taken to process commentary text: 13.40s
2025-10-13 13:10:46,995 [INFO] Processing commentary text: ཞེས་གསུངས་ཏེ། མིའི་ཁྱུ་མཆོག་ཞེས་པ་ནས། ཡོངས་སུ་འཛིན་ཞེས་པའི་བར་ལ། གཞོན་དོན་བྱེད་པ་ལ་མིའི་ཁྱུ་མཆོག་སྟེ། སངས་རྒྱས་ཐོབ་ནས་ཆོས་ཀྱི་འཁོར་ལོ་རིན་པོ་ཆེ་བསྐོར་བར་བྱས་ནས། དགོས་པ་སྡུག་བསྔལ་ཟད་པར་བྱ་བའི་ཕྱིར་འགྲོ་བ་ལ་ཆོས་ཀྱང་རབ་ཏུ་སྟོན་པར་བྱེད་དོ། །
2025-10-13 13:10:47,900 [INFO] Time taken to process commentary text: 0.90s
2025-10-13 13:10:47,900 [INFO] Processing commentary text: ཞེས་གསུངས་ཏེ། དེ་ལྟར་ལམ་ཕ་རོལ་ཏུ་ཕྱིན་པ་དམིགས་པ་མེད་པའི་ཆོས་འདི་ཉན་པ་དང༌། བསམ་པ་དང༌། བསྒོམས་པས་འབྲས་བུ་ཡོངས་སུ་རྫོགས་པར་བྱས་ནས། བྱང་ཆུབ་སེམས་དཔའ་དེ། འཕྲིན་ལས་ཡོངས་སུ་དག་པས་ཕྱི་སྣོད་ཀྱི་ཞིང་དང༌། ནང་བཅུད་ཀྱི་སེམས་ཅན་གྱི་རྒྱུད་དག་པ་ཡོངས་སུ་འཛིན་ལ། སངས་རྒྱས་ཀྱི་རྒྱུད་དང་ལུང་དང༌། རྟོགས་པའི་ཆོས་ཀྱི་རྒྱུད་ཀྱང་ཡོངས་སུ་འཛིན་ཅིང༌། དེ་བཞིན་དུ་ཉམས་སུ་ལེན་པའི་དགེ་འདུན་གྱི་རྒྱུད་དང༌། དགེ་བའི་ཆོས་ཀུན་ཀྱང་ཡོངས་སུ་འཛིན་ནོ། །དེ་ཡན་ཆད་དུ་དེས་བསྟན་པ་ཆོས་ཀྱི་རང་བཞིན་བསྟན་པ་ཚར་ནས།
2025-10-13 13:10:50,489 [INFO] Time taken to process commentary text: 2.59s
2025-10-13 13:10:50,489 [INFO] Processing commentary text: ཞེས་གསུངས་ཏེ། འགྲོ་བའི་ནད་གསོ་མཛད་པ་ཞེས་པ་ནས། འདི་གསུངས་ཏེ་ཞེས་པའི་བར་ལ། གོང་དུ་གསུངས་པ་དེ་རྣམས་ཀྱི་དགོས་པ་འགྲོ་བའི་ནད་ཅེས་པ་སྟེ། དམིགས་པ་མེད་པའི་ཆོས་ཉིད་འདི་མི་ཤེས་པ་ཡི། གང་ཟག་རྣམས་ཕྱིན་ཅི་ལོག་ལ་ཞུགས་པ་དེ་རྣམས་ཆོས་ཉིད་སྟོང་པ་ཉིད་ལ་འཛུད་པའི་ཕྱིར་གསོ་བར་མཛད་པའི་སྟོན་པ་ཐམས་ཅད་མཁྱེན་པ་ཡི། སྨན་པའི་མཆོག་ཏུ་གྱུར་པ་དེས། མི་དམིགས་པར་ཤེས་པའི་ཤེས་རབ་བསྟན་པ་རྫོགས་པའི་བྱང་ཆུབ་ཀྱི་ལམ་ཟབ་མོ་དང་ལྡན་པ་འདི་གསུངས་ཏེ། ཡང་དག་པར་བསྟན་པའོ། །དེ་ཡན་ཆད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་གི་རང་བཞིན་བསྟན་པའོ། །
2025-10-13 13:10:53,744 [INFO] Time taken to process commentary text: 3.25s
2025-10-13 13:10:53,744 [INFO] Processing commentary text: ཅེས་གསུངས་ཏེ། དུས་གསུམ་གྱི་སངས་རྒྱས་ཐམས་ཅད་ཀྱི་ཡོན་ཏན་མཐའ་དག་སྡུད་པར་བྱེད་པ་ཡིད་བཞིན་གྱི་ནོར་བུ་རིན་པོ་ཆེ་བསམ་འཕེལ་ལྟ་བུ། དེ་བཞིན་གཤེགས་པའི་གསུང་གི་ཡོན་ཏན་ཐམས་ཅད་བསྡུས་པའི་བྱང་ཆུབ་སེམས་དཔའ་ཆེན་པོ་རྣམས་ཀྱི་ལམ་ཡང་དག་པ་ཡིན་ལ་སྤྱི་ཁྱབ་ཏུ་སེམས་ཅན་ཐམས་ཅད་ལ་སེམས་ཅན་གྱི་ངོ་བོ་ཡེ་འདོད་མ་ནས་དག་པ་ཡིན་པས། ལམ་འདི་སེམས་ཅན་ཀུན་གྱིས་ཐོབ་པར་བྱ་བའི་ཕྱིར། དེ་བཞིན་གཤེགས་པ་ཉིད་ཀྱི་དོན་ཡང་དག་པར་གསུངས་སོ། །
2025-10-13 13:10:55,508 [INFO] Time taken to process commentary text: 1.76s
2025-10-13 13:10:55,508 [INFO] Processing commentary text: ཞེས་གསུངས་ཏེ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པའི་ཊཱི་ཀ་ཡིད་བཞིན་གྱི་ནོར་བུ་རིན་པོ་ཆེ་ལྟ་བུ། ཕ་རོལ་ཏུ་ཕྱིན་པ་རྒྱ་མཚོའི་སྡེ་ཞེས་བྱ་བ་ལས། ཐུགས་ཀྱི་མཆོག་ཟབ་མོའི་དོན་ཉམས་སུ་བླང་བའི་རིམ་པའོ།། སྤྱིར་མདོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བཤད་ལུགས་བསམ་གྱིས་མི་ཁྱབ་པ་ཡོད་ཀྱང༌། འདི་ནི་ཕལ་ཆེར་དོན་དམ་པ་སྟོན་པ་ལས། ཕ་རོལ་ཏུ་ཕྱིན་པ་ལྔ་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་ཞོར་ལ་སྟོན་པའི་ལུགས་ཀྱིས། སྦྱིན་པའི་ཕ་རོལ་ཏུ་ཕྱིན་པ་དང༌། དེ་བཞིན་དུ་ཕ་རོལ་ཏུ་ཕྱིན་པ་ལྔ་པོའི་སྔོན་དུ། ཤེས་རབ་ཀྱི་ཕ་རོལ་ཏུ་ཕྱིན་པ་གྲོགས་བྱེད་ཅིང༌། གཞན་པའི་ལུགས་ཀྱིས་སྦྱིན་པ་ནས་རིམ་གྱིས་བརྩམས་ཏེ། གཙོ་བོ་དང༌། ཕལ་བའི་རིམ་པས་ཤེས་རབ་ཀྱི་ཕ་རོལ་ཏུ་ཕྱིན་པ་རྗེས་སུ་འགྲོ་ཡང༌། འདིར་བདག་གི་ཤེས་རབ་མེད་ན་རིམ་གྱིས་འཇུག་མི་ཤེས་པའི་ཕྱིར། དེ་ཅི་སྟེ་ཞེ་ན། ཤེས་རབ་སྔོན་དུ་འགྲོ་བའོ། །དེ་ཅི་སྟེ་ཞེ་ན། མདོ་སྡེ་ཡོན་ཏན་རིན་པོ་ཆེ་བསྡུད་པ་ཚིགས་སུ་བཅད་པའི་སྤྱི་ཡིས་ཀྱང་དེ་ལྟར་བསྟན་ལ། སྒོས་སུ་ཡང་སྦྱིན་པ་བྱིན་པའི་སྔོན་དུ་འགྲོ་བ་ཤེས་རབ་སྟེ། ཚུལ་ཁྲིམས་བཟོད་པ། བརྩོན་འགྲུས་བསམ་གཏན་དེ་བཞིན་ནོ། །ཞེས་བཤད་དོ། །འོ་ན་ཤེས་རབ་ཀྱི་ཕ་རོལ་ཏུ་ཕྱིན་པ་འདིའི་རྗེས་ལ་མི་འབྱུང་ངམ་ཞེ་ན་དེ་ནི་མ་ཡིན་ནོ། །ཕ་རོལ་ཏུ་ཕྱིན་པ་ལྔ་པོ་དང་མཉམ་དུ་འབྱུང་ལ། རྟོགས་ཚུལ་གྱི་དབང་དུ་བྱས་ན། རྗེས་སུ་ཡང་འབྱུང་ངོ༌། །དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྤྱིའི་རྣམ་བཞག་གོ །ཤེས་རབ་ཀྱི་ཕ་རོལ་ཏུ་ཕྱིན་པ་མདོ་རིན་པོ་ཆེ་སྡུད་པ་ཚིགས་སུ་བཅད་པ་རྫོགས་སོ། །
2025-10-13 13:11:04,733 [INFO] Time taken to process commentary text: 9.22s
2025-10-13 13:11:04,733 [INFO] Processing commentary text: འདི་ལྟར་བཅོམ་ལྡན་ཐུབ་ཆེན་སེང་གེ་ཡིས། །དམ་ཆོས་བསམ་ཡས་ནམ་མཁའི་མཛོད་འདྲ་ལས། །བསྟན་པ་འདི་ལས་སེམས་ཅན་འདུལ་དོན་དུ། །བརྒྱད་ཁྲི་བཞི་སྟོང་དམ་ཆོས་གསང་བའི་མཛོད། །དེ་དོན་མ་རྟོགས་འཁོར་བའི་སེམས་ཅན་རྣམས། །དུས་གསུམ་སངས་རྒྱས་ཀུན་གྱི་ཐུགས་རྗེ་ཡིས། །དྲང་དོན་ངེས་དོན་གསང་བའི་བརྒྱུད་རྣམས་ལས། །དབང་པོ་ཡང་བར་གྲོལ་བྱེད་དམ་པའི་ཆོས། །ཕ་རོལ་ཕྱིན་པའི་ནང་ནས་ཡང་དག་མཆོག །མ་ལུས་འདུས་པའི་སྙིང་པོ་རིན་ཆེན་འདི། །བཅོམ་ལྡན་ཐུབ་ཆེན་སེང་གེས་གསུངས་པའི་དོན། །བྱང་ཆུབ་སེམས་དཔའ་རྣམས་ཀྱི་དགོངས་པའི་མཆོག །འདི་བྲིས་དགེ་བས་ནམ་མཁའི་མཐས་ཁྱབ་པའི། །སེམས་ཅན་འགྲོ་བའི་ཚོགས་རྣམས་མ་ལུས་པ། །ཤེས་རབ་ཕ་རོལ་ཕྱིན་པའི་མཆོག་འདི་དང༌། །བཅས་ཏེ་ཡང་དག་དོན་མཆོག་འདི་རྟོགས་ཤོག །འདི་ལྟའི་ཤེས་རབ་ཕ་རོལ་ཕྱིན་མཆོག་འདི། །དཔག་བསམ་ལྗོན་ཤིང་གར་མཁན་མཆོག་གི་ལོ། །ལུང་བསྟན་གནས་གྱུར་མཁའ་ལྡིང་མཆོག་གི་རི། །བསྒྲུབ་པའི་གནས་ཉིད་ཁྱད་འཕགས་མཆོག་ཆེན་དུ། །སྤྱན་རས་གཟིགས་དབང་ཐུགས་རྗེའི་ཤུགས་མཆོག་གིས། །རྟོགས་ཤིང་ཡང་དག་ཚིག་མཆོག་གསལ་བར་བཀོད། །བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག། དཔེ་པོ་ཏི་འདིས་འགྲོ་བ་སེམས་ཅན་དཔག་ཏུ་མེད་པའི་དོན་འགྲུབ་པར་གྱུར་ཅིག །དགེའོ། །
2025-10-13 13:11:11,240 [INFO] Time taken to process commentary text: 6.51s
2025-10-13 13:13:52,109 [INFO] Processing commentary text: ༄༅།།ཡོན་ཏན་རིན་ཆེན་སྡུད་པའི་འགྲེལ་པ་རྒྱལ་བའི་ཡུམ་གྱི་དགོངས་དོན་ལ་ཕྱིན་ཅི་མ་ལོག་པར་འཇུག་པའི་ལེགས་བཤད་ཅེས་བྱ་བ་བཞུགས།
2025-10-13 13:13:52,197 [INFO] Time taken to process commentary text: 0.09s
2025-10-13 13:13:52,197 [INFO] Processing commentary text: ༄།།དངོས་བསྟན་སྟོང་ཉིད་ཀྱི་ཚུལ་ལྟར་བཤད་པ།༈མཚན་གྱི་དོན།༄༅།།ཡོན་ཏན་རིན་ཆེན་སྡུད་པའི་འགྲེལ་པ་རྒྱལ་བའི་ཡུམ་གྱི་དགོངས་དོན་ལ་ཕྱིན་ཅི་མ་ལོག་པར་འཇུག་པའི་ལེགས་བཤད་ཅེས་བྱ་བ་བཞུགས་སོ།།༄༅།།ཨོཾ་སྭ་སྟི། རྒྱལ་བ་ཉི་མའི་གཉེན་དང་རྒྱལ་བའི་སྲས། །མ་ཕམ་འཇམ་པའི་དབྱངས་དང་ཀླུ་སྒྲུབ་སོགས། །རྒྱལ་བའི་བརྒྱུད་འཛིན་ཟབ་མོ་དབུ་མའི་ལམ། །སྟོན་མཛད་བཤེས་གཉེན་ཚོགས་ལ་གུས་ཕྱག་འཚལ། །མཁའ་དང་མཉམ་པ་རྒྱལ་བ་རྒྱལ་སྲས་དང་། །སློབ་མར་བཅས་པ་དུས་གསུམ་འཕགས་ཚོགས་ཀྱི། །འབྱུང་གནས་ཡུམ་མཆོག་གང་ལ་གུས་པའི་བློས། །དེ་ཡི་ཚུལ་ལ་འཇུག་པ་ལེགས་པར་བརྗོད། །དེ་ལ་འདིར་དུས་གསུམ་རྒྱལ་བ་ཐམས་ཅད་ཀྱི་གསུང་ཆོས་ཀྱི་མཛོད་མི་ཟད་པ་ཐམས་ཅད་ཀྱི་ནང་ན་སྙིང་པོ་ལྟ་བུ་དང་མཐར་ཐུག་པར་གྱུར་པ་ནི་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་པར་གསུངས་ལ། དེ་ལའང་ཡུམ་སྲས་བཅུ་བདུན་དུ་གྲགས་པ་སོགས་རྣམ་གྲངས་དུ་མར་བཞུགས་པ་ལས་ཡོན་ཏན་རིན་པོ་ཆེ་སྡུད་པ་འདིར་ནི་དེ་ཐམས་ཅད་ཀྱི་དོན་ཡོངས་སུ་རྫོགས་པར་འདུས་ཤིང་། ཚིགས་སུ་བཅད་པའི་སྡེབ་སྦྱོར་གསལ་བ་དང་། སངས་རྒྱས་ཉིད་ཀྱི་ཞལ་ནས་གསུངས་པའི་བཀའ་ཡིན་པ་སོགས་ཡོན་ཏན་གྱི་ཁྱད་པར་དུ་མས་འཕགས་པ་འདི་ལ་འཆད་ཉན་བྱས་པས་ཤེས་རབ་ཀྱི་ཕ་རོལ་ཏུ་ཕྱིན་པ་མཐའ་དག་ལ་འཆད་ཉན་བྱས་པར་འགྱུར་བའི་ཕྱིར་བསམ་པ་དག་པས་འདི་ཡི་དགོངས་དོན་ལ་འཇུག་པའི་ཚུལ་དམ་པ་རྣམས་ཀྱི་མན་ངག་ལ་བརྟེན་ཏེ་བརྗོད་པ་ལ
2025-10-13 13:14:03,152 [INFO] Time taken to process commentary text: 10.95s
2025-10-13 13:14:03,152 [INFO] Processing commentary text: ་དངོས་བསྟན་སྟོང་ཉིད་ཀྱི་ཚུལ་ལྟར་བཤད་པ་དང་། ཤུགས་བསྟན་ལམ་གྱི་མངོན་རྟོགས་ལྟར་བཤད་པ་གཉིས་ལས། དང་པོ་ལ། མཚན་གྱི་དོན། འགྱུར་གྱི་ཕྱག །གཞུང་གི་དོན། མཇུག་གི་དོན་དང་བཞི། དང་པོ། རྒྱ༷་གར༷་སྐ༷ད་དུ༷་ཨཱ༷ཪྻ༷་སྟེ་བོ༷ད་སྐ༷ད་དུ༷་འ༷ཕགས་པ༷།དེ་བཞིན་དུ་པྲ༷ཛྙཱ༷་ནི་ཤེས༷་རབ༷། པཱ༷་ར༷་མི༷་ཏ༷་ཕ༷་རོ༷ལ་ཏུ་ཕྱིན༷་པ༷། ས༷ཉྩ༷༷་ཡ་སྡུད༷་པ༷། གཱ༷་ཐཱ༷་ཚིག༷ས་སུ༷་བཅ༷ད་པ༷་སྟེ་མཚན་གྱི་ཚིག་གི་དོན་རྒྱས་པ་ནི་གཞུང་གི་ཞར་ལས་ཤེས་པར་བྱ་ཞིང་། མདོར་བསྡུ་ན་འཇིག་རྟེན་ལས་འདས་པའི་ཆོས་ཟབ་མོ་ཡིན་པས་འཕ༷གས་པ༷་ཞེས་དང་། ཆོས་ཐམས་ཅད་ཀྱི་གནས་ལུགས་དེ་བཞིན་ཉིད་རྟོགས་པའི་ཤེས་རབ་ནི་ཤེས་རབ་ཐམས་ཅད་ཀྱི་ནང་ན་མཆོག་དང་ཕུལ་དུ་གྱུར་བ་ཡིན་པས་དེ་ལ་ཤེས༷་རབ༷་ཀྱི༷་ཕ༷་རོལ༷་ཏུ༷་ཕྱིན༷་པ༷་ཞེས་བྱ་ལ། དེ་ལྟ་བུའི་རྣམ་པར་མི་རྟོག་པའི་ཡེ་ཤེས་དེ་ཉིད་བརྗོད་བྱར་བྱས་ནས་བསྟན་པའི་ཕྱིར་གཞུང་འདི་ལའང་ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་ཐོབ་པའོ། །གང་ཞིག་གཞུང་འདི་ལ་བརྟེན་ནས་འཇིག་རྟེན་དང་འཇིག་རྟེན་ལས་འདས་པའི་ལམ་དང་འབྲས་བུའི་ཡོན་ཏན་རིན་པོ་ཆེ་ལྟ་བུ་ཐམས་ཅད་སྡུད་ཅིང་འཛིན་པར་བྱེད་པས་ན་སྡུད༷་པ༷་ཞེས་བྱའོ། །ཡི་གེ་བཅུ་གཅིག་པ་དབང་པོ་རྡོ་རྗེ་སྡེབ་སྦྱོར་འཕགས་པའི་དབྱངས་ཀྱིས་བཅིངས་པའི་ཚིགས་སུ༷་བཅ༷ད་པའོ༷། །
2025-10-13 13:14:03,174 [INFO] Time taken to process commentary text: 0.02s
2025-10-13 13:14:03,174 [INFO] Processing commentary text: ༈འགྱུར་གྱི་ཕྱག། གཉིས་པ་སྔོན་གྱི་ལོ་ཙཱ་བ་ཆེན་པོ་དག་གིས་དོན་དམ་པ་སྟོན་པའི་ཆོས་ཟབ་མོ་འདི་བོད་སྐད་དུ་བསྒྱུར་བར་མཛད་པའི་སྔ་ལོགས་སུ་ལྷག་པའི་ལྷ་རྗེ་བཙུན་འཕ༷གས་པ༷་འཇམ༷་དཔ༷ལ་ལ་ཕྱག༷་འཚལ༷་ལོ༷་ཞེས་བགེགས་མེད་ཅིང་བསོད་ནམས་འཕེལ་བའི་སླད་དུ་བཀོད་པའོ། །༈གཞུང་གི་དོན།
2025-10-13 13:14:03,176 [INFO] Time taken to process commentary text: 0.00s
2025-10-13 13:14:03,176 [INFO] Processing commentary text: གསུམ་པ་གཞུང་དོན་ལ། མཚམས་སྦྱར་བ་གླེང་གཞིའི་ཚིགས་དང་། གཞུང་དོན་དངོས་གཉིས། ༈མཚམས་སྦྱར་བ་གླེང་གཞིའི་ཚིགས། དང་པོ་གནས་ཕུན་སུམ་ཚོགས་པ་བྱ་རྒོད་ཕུང་པོའི་རིར། སྟོན་པ་ཕུན་སུམ་ཚོགས་པ་ཤཱཀྱའི་རྒྱལ་པོ་ཤཱཀྱ་སེང་གེ་དེ་ཉིད་ཀྱིས། འཁོར་ཕུན་སུམ་ཚོགས་པ་ཉན་ཐོས་དང་བྱང་ཆུབ་སེམས་དཔའ་ལ་སོགས་པའི་འཁོར་འདུས་པ་ཕལ་མོ་ཆེའི་ནང་དུ། དུས་ཕུན་སུམ་ཚོགས་པ་རྒྱལ་ཡུམ་འབུམ་པ་ལ་སོགས་པ་གསུངས་ཚར་བའི་རྗེས་ཐོག་དེ་མ་ཐག་པ་དེ༷་ན༷ས་ཡ༷ང་སྟོན་པ་བཅོ༷མ་ལྡན༷་འདས༷་ཉིད་ཀྱིས༷་དགེ་སློང་ལ་སོགས་པའི་འཁོར༷་བཞི༷་པོ༷་དེ༷་དག༷། ཚེགས་ཆུང་ངུས་དོན་ཆེན་པོ་བདེ་བླག་ཏུ་རྟོགས་ནས་ཐེག་པ་ཆེན་པོའི་ལམ་དང་འབྲས་བུའི་ཡོན་ཏན་གྱིས་ཡང༷་དག༷་པར༷་རབ༷་ཏུ༷་དགའ༷་བར༷་མཛ༷ད་པའི༷་ཕྱིར༷་ཡང༷་ཆོས་ཕུན་སུམ་ཚོགས་པ་བརྗོད་བྱ་ཤེས༷་རབ༷་ཀྱི༷་ཕ༷་རོལ༷་ཏུ༷་ཕྱིན༷་པ༷་ཟབ་མོ་འདི༷་སྟོན༷་ཅིང༷་། དེ༷འི་ཚེ༷་རྗོད་བྱེད་ཚིགས༷་སུ༷་བཅ༷ད་པ༷་འདི༷་ལྟ་བུ་དག༷་བཀའ༷་སྩལ༷་ཏོ༷་ཞེས་སོ། །
2025-10-13 13:14:03,219 [INFO] Time taken to process commentary text: 0.04s
2025-10-13 13:14:03,219 [INFO] Processing commentary text: ༈གཞུང་དོན་དངོས། གཉིས་པ་ལ་ཆོས་ལ་ཉན་པར་བསྐུལ་བ་དང་། བསྟན་པ་ཆོས་ཀྱི་རང་བཞིན། དེའི་མཇུག་བསྡུ་བ་གསུམ།༈ཆོས་ལ་ཉན་པར་བསྐུལ་བ། དང་པོ་ལ། དངོས་དང་། ཞར་བྱུང་དུ་ཆོས་བསྟན་པ་སངས་རྒྱས་ཀྱི་ཕྲིན་ལས་སུ་བསྟན་པ་གཉིས། ༈དངོས། དང་པོ། དགའ་དང་གུས་དང་སོགས་ཚིགས་བཅད་གཅིག་གིས་བསྟན་ཏེ། དམ་པའི་ཆོས་ལ་ཡིད་དྭངས་ཤིང་མངོན་པར་འདོད་པའི་དགའ༷་བ་དང༷་ཆོས་སྨྲ་བ་ལ་ཞེ་ས་དང་བཅས་པའི་གུས༷་པ་དང༷་། ཐེག་པ་ཆེན་པོ་ཐོས་པའི་ཕན་ཡོན་སོགས་ལ་ཡིད་ཆེས་པའི་ད༷ད་པའི༷་མཆོག༷་ནི༷་ཉེ༷་བར་བཞག༷་སྟེ༷། ཆོས་ཚུལ་བཞིན་ཡིད་ལ་བྱེད་པའམ་འཛིན་པའི་གེགས་སུ་གྱུར་པ་འདོད་པའི་འདུན་པ་སོགས་སྒྲིབ༷་པ༷་ལྔ་ནི་ཉོ༷ན་མོ༷ངས་པ་ཞེས་བྱ་སྟེ་དེ་རྣམས་བསལ༷་ནས༷། ཆོས་སྒྲུབ་པའམ་ཉམས་སུ་ལེན་པའི་གེགས་སུ་གྱུར་པ་ཕར་ཕྱིན་དྲུག་གི་མི་མཐུན་ཕྱོགས་སེར་སྣ་ལ་སོགས་པའི་དྲི༷་མ༷་ལ༷ས་འདས༷་པ༷། སྙིང་རྗེ་ཆེན་པོས་འགྲོ༷་བ་རྣམས་ཀྱི་གནས་སྐབས་དང་མཐར་ཐུག་གི་དོན༷་སྒྲུབ་པ་ལ་མངོ༷ན་པར་ཞུགས༷་པའི་གང་ཟག་དམ་པ་དེས༷་ནི་མཉན་པར་བྱ་བ་དེས་པ་ཞེས་འཇམ་པའམ་ཞི་བའི་རང་བཞིན་ཅན་ཏེ་སྟོང་ཉིད་རྟོགས་པ་དང་སྙིང་རྗེའི་སེམས་ཟུང་དུ་འཇུག་པས༷་རྒྱུད་དེས་པར་གྱུར་པའི་བདག་ཉིད་ཆེན་པོ་རྣམས་ཀྱི་ལམ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ཟབ་མོ་ཉན་ཐོས་ལ་སོགས་པའི་སྤྱོད་ཡུལ་ལས་འདས་པ་གང༷་ལ༷་དཔའ་བོ་བྱང་ཆུབ་སེམས་དཔའ༷་རྣམ༷ས་ཀྱིས་མཉམ་རྗེས་ཀྱི་སྤྱོ༷ད་ཡུལ་དུ་གྱུར་པ༷་དེ༷་ནི༷་མཉན༷་པར༷་གྱིས༷་ཞེས་པའོ། །སྤྱིར་ཉན་རང་གི་འབྲས་བུའང་གང་ཟག་གི་བདག་མེད་པར་རྟོགས་པ་སོགས་སྟོང་པ་ཉིད་ཅི་རིགས་པར་རྟོགས་པ་ལས་བྱུང་བའི་ཕྱིར། སྟོང་ཉིད་རྟོགས་པའི་ཡོན་ཏན་གྱི༷་ཆེ་བ་སྤྱིར་བརྗོད་པའི་ཚེ་འཕགས་བཞི་བསྐྱེད་པའི་ཡུམ་གཅིག་པུར་གསུངས་པ་དང་། ཆོས་ཐམས་ཅད་མཉམ་པ་ཉིད་དུ་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པ་ནི་སངས་རྒྱས་ཉིད་ཀྱི་རྒྱུ་ཐུན་མོང་མིན་པ་ཡིན་པས་ཚུལ་དེས་མཐར་ཐུག་ཐེག་གཅིག་ཏུ་གྲུབ་པ་སོགས་གནད་མང་པོ་ཤེས་པར་བྱ་དགོས་སོ། །༈ཞར་བྱུང་དུ་ཆོས་བསྟན་པ་སངས་རྒྱས་ཀྱི་ཕྲིན་ལས་སུ་བསྟན་པ།
2025-10-13 13:14:03,408 [INFO] Time taken to process commentary text: 0.19s
2025-10-13 13:14:03,408 [INFO] Processing commentary text: གཉིས་པ་ལ་དཔེ་དོན་རྒྱུ་མཚན་གསུམ་རེ་རེ་བཞིན། འཛམ་བུའི་གླིང་འདིར་སོགས་ཚིགས་བཅད་རེ་རེས་བསྟན་ཏེ། བཤད་མ་ཐག་པ་ལྟར་མཉན་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་དཔའ་བོ་བྱང་ཆུབ་སེམས་དཔའ་རྣམས་ཀྱི་སྤྱོད་ཡུལ་ཐུན་མིན་ཡིན་ན་གནས་བརྟན་རབ་འབྱོར་ལ་སོགས་པས་ཇི་ལྟར་འཆད་ནུས་སྙམ་ན། དཔེ་ཇི་ལྟར་ན་འཛ༷མ་བུའི༷་གླིང༷་འདིར༷་གངྒཱལ་སོགས་པའི་ཆུ༷་ཀླུང༷་ཇི༷་སྙེད༷་ཅི༷ག་འབབ༷་པར་བྱེད་ཅིང༷་མེ༷་ཏོག༷་དང་འབྲས༷་བུར་ལྡན༷་པའི་སྨན༷་དང༷་ནགས༷་ཚལ༷་གང་ཡོད་པ་ཐམས་ཅད་སྐྱེད༷་པར་བྱེ༷ད་པ༷་དེ་ནི། མཚོ་ཆེན་པོ་མ༷་དྲོས༷་པ་ལ་གན༷ས་པའི༷་ཀླུ༷་ཡི་གཙོ་བོའམ་དབ༷ང་པོ་ཉིད་དུ་གྱུར་པ་བྱེ་ཚན་གྱི་འཇིགས་པ་སོགས་མེད་པའི་ཀླུ༷་ཡི་བདག༷་པོ་རྟེན༷་གན༷ས་ཏེ༷་ཆེན་པོ་དེ༷་ནི༷་ཀླུ༷་ཡི༷་བདག༷་པོ༷་དེ༷་ཡི༷་སྔོན་གྱི་སྨོན་ལམ་གྱི་མཐུ༷་དཔ༷ལ་ལས་བྱུང་བ་ཡི༷ན་ནོ། །དཔེ་དེ་བཞིན་དུ་རྒྱལ༷་བའི༷་ཉན༷་ཐོས༷་རབ་འབྱོར་ལ་སོགས་པ༷་དག༷་གིས་ཇི༷་ཙམ༷་སྙེད་ཀྱི་ཆོས༷་མདོར་བསྡུས་ཏེ་སྟོན༷་པ་དང༷་། རྒྱས་པར་འཆ༷ད་པ་དང༷་། དེ་དག་ཀྱང་གཏན་ལ་འབེབ་བྱེད་བྱ་བ་བྱེད་པ་སོགས་རིགས༷་པའི༷་རྣམ་གྲངས་བཞིའི་ཚུལ་དག༷་དང༷་ལྡ༷ན་པར༷་བརྗོ༷ད་པ་དང༷་། ཆོས་བསྟན་པ་དེ་ཡི་འབྲས་བུ་མཐར་ཐུག་མཆོག༷་ཏུ་འཕ༷གས་པའི་བདེ༷་བ༷་མི་གནས་པའི་མྱ་ངན་ལས་འདས་པ་ཐོབ་པར་བྱེ༷ད་པ་དང༷་། གཞན་ཡང་ཆོས་བསྟན་པ་དེ༷་ཡི༷་འབྲས༷་བུ་གནས་སྐབས་སུ་རྒྱུན་ཞུགས་ལ་སོགས་པ་འབྲས་བུ་བཞི་ཐོབ༷་པ༷་དེ༷་དག༷་ཀུན༷་ཀྱང༷་དེ༷་བཞིན༷་གཤེ༷གས་པའི༷་སྐྱེས༷་བུའི༷་མཐུ༷་ལས་བྱུང་བའོ། །
2025-10-13 13:14:03,588 [INFO] Time taken to process commentary text: 0.18s
2025-10-13 13:14:03,588 [INFO] Processing commentary text: དེ་ཅི༷་ཡི་ཕྱིར༷་ཞེ༷་ན༷་རྒྱལ༷་བས༷་བདག་མེད་པའི་ཆོས༷་ཚུལ༷་གང༷་བསྟན༷་པ༷་དེ༷་ལ༷་མི༷་མཆོག༷་སངས་རྒྱས་ཀྱི་སློབ༷་མར༷་གྱུར༷་པ་ཉན་ཐོས་པས༷་མངོ༷ན་དུ་བསླབས༷་ཤིང༷་། མངོ༷ན་སུམ༷་དུ་རྟོགས་པར་བྱས༷་ནས༷་རང་གིས་བསླབ༷ས་པ༷་དེ་ཇི༷་ལྟ་བ་བཞིན༷་དུ་གཞན་ལའང་སྟོན༷་པར་བྱེ༷ད་དེ༷། དེ་ཐམས་ཅད་སངས༷་རྒྱས༷་ཀྱི་མཐུས༷་བྱེ༷ད་ཀྱི་ཉན་ཐོས་ར༷ང་གི༷་སྟོབ༷ས་ཀྱི༷་མཐུས༷་མ༷་ཡི༷ན་ནོ། །གཞན་ཡང་སངས་རྒྱས་ཀྱི་བྱིན་གྱི་རླབས་ལས་སེམས་མེད་པའི་ནམ་མཁའ་ལས་ཀྱང་ཆོས་ཟབ་མོའི་སྒྲ་འབྱུང་བ་ལས་གདུལ་བྱ་རྣམས་རྣམ་པར་གྲོལ་བར་འགྱུར་བ་སོགས་སངས་རྒྱས་ཀྱི་ཕྲིན་ལས་ནི་བསམ་གྱིས་མི་ཁྱབ་པར་རིག་པར་བྱའོ། །༈བསྟན་པ་ཆོས་ཀྱི་རང་བཞིན།
2025-10-13 13:14:03,634 [INFO] Time taken to process commentary text: 0.05s
2025-10-13 13:14:03,634 [INFO] Processing commentary text: གཉིས་པ་བསྟན་པ་ཆོས་ཀྱི་རང་བཞིན་ལ། བསྒྲུབ་བྱའི་ལམ་དང་། ལམ་གྱི་འབྲས་བུ་གཉིས། ༈བསྒྲུབ་བྱའི་ལམ། དང་པོ་ལ་ལམ་གྱི་གཙོ་བོ་ཤེས་རབ་ཕར་ཕྱིན་བཤད་པ་དང་། གྲོགས་གཞན་ལྔ་བཤད་པའོ། །༈ལམ་གྱི་གཙོ་བོ་ཤེས་རབ་ཕར་ཕྱིན་བཤད་པ། དང་པོ་ལ་བསྡུས་ཏེ་བསྟན་པའི་སྒོ་དང་། འབྲིང་དུ་བསྟན་པའི་སྒོ་དང་། རྒྱས་པར་བསྟན་པའི་སྒོ་དང་གསུམ། ༈བསྡུས་ཏེ་བསྟན་པའི་སྒོ། དང་པོ་ལ་རྟེན་ཆོས་འབྲས་བུ་རྒྱས་པར་བཤད་པ་དང་། དེ་དག་གི་སྐབས་བསྡུ་བ་གཉིས། ༈རྟེན་ཆོས་འབྲས་བུ་རྒྱས་པར་བཤད་པ། དང་པོ་ལ། རྟེན་གང་ཟག །ཉམས་སུ་བླང་བྱ་ཆོས་དེའི་འབྲས་བུ་བསྟན་པ་གསུམ། ༈རྟེན་གང་ཟག། དང་པོ་ལ་རྟོགས་པའི་ཁྱད་པར། བཤེས་གཉེན་གྱི་ཁྱད་པར། བྱང་སེམས་ཀྱི་སྒྲ་དོན་གསུམ། ༈རྟོགས་པའི་ཁྱད་པར། དང་པོ་ལ་གཞི་དམིགས་པ་མེད་པ། ལམ་སྤྱོད་པ་མེད་པ། འབྲས་བུ་མཐའ་གཉིས་སུ་མི་གནས་པའི་ཚུལ་གསུམ། ༈གཞི་དམིགས་པ་མེད་པ། དང་པོ་ལ་བསྟན་བཤད་བསྡུ་གསུམ་ལས། ༈མདོར་བསྟན་པ། དང་པོ། གང་ལ་ཤེས་རབ་སོགས་ཚིགས་བཅད་གཅིག་གི་དོན་ནི། བྱང་ཆུབ་སེམས་དཔའ་གང༷་ལ༷་འདི་སྐད་དུ། བསྟན་པར་བྱ་བའམ་ཉམས་སུ་བླང་བྱ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོ༷ག་དེའང་ཡུལ་གང་ལས་ཡིན་དང་གང་ཟག་སུ་ཡི་ཡིན་པ་སོགས་ཡུལ་དུས་ཀྱི་ཆ་ཕྱེ་ཞིང་དཔྱད་ན་རང་གི་ངོ་བོ་ཉིད་ཀྱིས་གྲུབ་པར་མི༷་དམི༷གས་ཤིང༷་བརྡ་དང་ཐ་སྙད་ཀྱིས་བཞག་པ་ཙམ་དུ་གྲུབ་པ་དང་། དེ་བཞིན་དུ་བསྟན་པའི་ཡུལ་ལམ་ཉམས་སུ་ལེན་པ་པོ་བྱང༷་ཆུབ༷་སེམ༷ས་དཔའ༷་ཡང་ཕུང་པོ་ལྔའི་ཚོགས་པ་ཙམ་དུ་ཟད་ལ། དེ་ལ་གང་ཟག་དང་ཆོས་སུ་གྲུབ་པའི་ངོ་བོ་ཉིད་ཅུང་ཟད་ཀྱང་མི་རྙེད་མི༷་དམིག༷ས་པར་ཐ་སྙད་སྒྱུ་མ་ཙམ་དུ་གནས་པ་དང་། གང་ཟག་དེས་ལམ་དེ་ཉམས་སུ་བླང་བའི་ངོ་བོ་དོན་དམ་པའི་བྱང༷་ཆུབ༷་སེམ༷ས་རང་བཞིན་འོད་གསལ་བ་ཞེས་པའང་བརྟག་ཅིང་དཔྱད་ན་མཐའ་ཐམས་ཅད་ལ་མི་གནས་པའི་ཕྱིར་རང་གི་ངོ་བོ་ཉིད་དུ་བདེན་པར་གྲུབ་པ་ཅུང་ཟད་ཀྱང་མི༷་དམི༷གས་སོ། །དེ་ལྟར་ཆོས་གང་ལ་ཡང་མི་གནས་ཤིང་དམིགས་པའི་སྤྱོད་ཡུལ་ཐམས་ཅད་ལས་འདས་པའི་ཟབ་མོ་ཆོས་ཀྱི་དབྱིངས་ཀྱི་རང་བཞིན་སྟོན་པའི་གཏམ་དེ༷་སྐ༷ད་ཐོས༷་ནས༷། དེ་མ་ཡིན་ནོ་སྙམ་དུ་བདེན་པར་འཛིན་པའི་རྨོངས༷་པ༷་མེ༷ད་ཅིང༷་། སྟོང་པ་ཉིད་དུ་བསྟན་པ་ལ་མངོན་པར་སྐྲག༷་པ༷་མེ༷ད་པར། རང་བཞིན་གྱིས་སྟོང་པ་དང་སྣང་བ་དབྱེར་མེད་པར་བདེན་གཉིས་ཟུང་དུ་ཆུད་པ་ཡི་བྱང༷་ཆུབ༷་སེམ༷ས་དཔའ༷་དེ༷་ནི༷་བདེ༷་པར༷་གཤེ༷གས་པས་ཐུགས་སུ་ཆུད་ཅིང་བསྟན་པའི་ཤེས༷་རབ༷་ཟབ་མོ་ལ་སྤྱོ༷ད་པའི་སྐལ་བ་དང་ལྡན་པ་ཡིན་ནོ། །༈རྒྱས་པར་བཤད་པ།
2025-10-13 13:14:04,463 [INFO] Time taken to process commentary text: 0.83s
2025-10-13 13:14:04,463 [INFO] Processing commentary text: གཉིས་པ་ལ། ཤེས་བྱའི་ཡུལ་མི་དམིགས་པ་དང་། ཡུལ་ཅན་ཤེས་རབ་མི་དམིགས་པ་གཉིས། ༈ཤེས་བྱའི་ཡུལ་མི་དམིགས་པ། དང་པོ་ལ། དོན་དང་དཔེ་གཉིས། དང་པོ་གཟུགས་མེད་སོགས་ཚིགས་བཅད་གཅིག་སྟེ། འདི་ལྟར་དོན་དམ་དཔྱོད་པའི་ཤེས་རབ་ཀྱིས་དཔྱོད་ན་གཟུགས་ཀྱི་ཕུང་པོར་བསྡུས་པ་དབང་པོ་ལྔ་དང་དོན་ལྔར་སྣང་བ་ཇི་སྙེད་པ་འདི་ཐམས་ཅད་ནི་རྡུལ་དུ་མ་འདུས་ཤིང་བསགས་པ་ཡིན་ལ། དུ་མ་འདུས་པ་ལ་རགས་པའམ་རིལ་པོའི་ངོ་བོ་བདེན་པར་གྲུབ་པ་ཅུང་ཟད་ཀྱང་མེད་ཅིང་། རྡུལ་ཕྲ་རབ་དེ་ལའང་ཕྱོགས་ཆ་ཡོད་མེད་དུ་དཔྱད་པས་རྡུལ་ཉིད་ཀྱང་བདེན་པར་གྲུབ་པ་མེད་པའི་ཕྱིར། གཟུགས༷་འདི་ནི་སྣང་ཡང་བདེན་པ་མེ༷ད་པའི་རང་བཞིན་དུ་ཤེས་པར་བྱའོ། །དེ་བཞིན་དུ་རང་ངམ་གཞན་གྱི་རྒྱུད་དུ་གཏོགས་པའི་བདེ་སྡུག་བཏང་སྙོམས་ཀྱི་ཚོར༷་བ༷་གང་ཇི་སྙེད་པ་ཀུན་ཀྱང་དུ་མ་དང་མི་རྟག་པའི་རང་བཞིན་ལ་དཔྱད་ན་ཤིན་ཏུ་ཕྲ་བའི་ཆ་གཅིག་ཀྱང་བདེན་པར་གྲུབ་པ་མེ༷ད་ཅིང༷་། དེ་དང་འདྲ་བར་འདུ༷་ཤེས་ཀྱི་ཕུང་པོ་དང་སེམ༷ས་པ༷་སྟེ་འདུ་བྱེད་རྣམས་ཀྱང་རང་གི་ངོ་བོ་ཉིད་ཀྱིས་གྲུབ་པ་ཅུང་ཟད་ཀྱང་མེ༷ད་དོ། །ཚུལ་དེ༷་ལྟ་བུ་ལ༷་རྣམ༷་པར་ཤེས༷་པའི་གན༷ས་སམ་གཞིར་གྱུར་པ་ནི༷་རྡུལ༷་ཙམ༷་ཡོ༷ད་པ་མ༷་ཡི༷ན་ཏེ། གང་འདི་ལྟར་སེམས་དང་སེམས་ལས་བྱུང་བའི་ཆོས་རྣམས་ནི་སྣ་ཚོགས་པ་ཉིད་དུ་གནས་པས་དེ་ལ་གཅིག་བདེན་མི་སྲིད་ལ། སྐད་ཅིག་གིས་སྐྱེ་འགག་བྱེད་པའི་དངོས་པོ་རྣམས་ལ་དུས་མཐའི་ཆ་མེད་ནི་སྔ་ཕྱིའི་ཆ་ལ་དཔྱད་པའི་ཚེ་མི་གྲུབ་བོ། །དེ་ལྟར་ཕུང་པོ་ལྔ་པོ་འདི་དག་མ་བརྟག་ཉམས་དགའ་བའི་སྣང་བ་ཙམ་ལས་བརྟག་ཅིང་དཔྱད་ན་ཕྲ་རགས་གང་གི་ངོ་བོར་ཡང་མ་གྲུབ་པས་མེད་བཞིན་སྣང་བ་རྨི་ལམ་སྒྱུ་མ་ཆུ་ཟླ་ལ་སོགས་པའི་ཚུལ་དུ་མཐོང་ཞིང་། དེ་ལྟར་འདུས་བྱས་འདུས་མ་བྱས་ཀྱི་ཆོས་ཐམས་ཅད་ཀྱང་རང་ངོས་ནས་ཅུང་ཟད་ཀྱང་མ་གྲུབ་པ་རྒྱུ་རྐྱེན་རྟེན་འབྲེལ་གྱི་དབང་གིས་སྣང་བ་ཙམ་བསླུ་བ་མེད་པ་ཇི་ལྟར་སྣང་བ་འདི་ལའང་དེ་ཁོ་ན་ཉིད་ཚོལ་བའི་རིགས་པས་དཔྱད་ན་རྟོག་པའི་དབང་གིས་བདག་དང་ཆོས་སྣ་ཚོགས་སུ་བློས་བཞག་པ་ཙམ་ལས་དེ་དང་དེར་གྲུབ་པ་རྡུལ་ཕྲ་རབ་ཙམ་མི་རྙེད་པར་ངེས་པ་སྐྱེས་པའི་ཚེ་བྱང་ཆུབ་སེམས་དཔའ་དེ༷་ཤེས་བྱའི་ཆོས༷་ཀུན༷་ལ༷འང་དམིགས་གཏད་ཀྱི་ཚུལ་གྱིས་མི༷་གན༷ས་པ་ཡིན་ནོ། །མཐའ་གང་དུའང་མི་གནས་པར་གྱུར་པའི་ངེས་ཤེས་ཀྱིས་ལྟ་བ་བཟང་པོ་དང་ལྡན་པ་དེ་ནི་ཅི་ལའང་མི་གནས་པར་སྤྱོད་པའམ་གན༷ས་པ༷་མེ༷ད་པར༷་སྤྱོ༷ད་པ་སྟེ། ཅི་ཡང་མ་མཐོང་བ་ནི་ཡང་དག་པའི་མཐོང་བར་གསུངས་པ་དང་། དེ་བཞིན་དུ་མི་གནས་པའི་གནས་པ། མི་སྤྱོད་པའི་སྤྱོད་པ་སོགས་གསུངས་པ་ཀུན་གྱི་ཚུལ་ཤེས་པར་བྱའོ། །དེ་ལྟར་འཁོར་འདས་ཀྱི་ཆོས་ཐམས་ཅད་རང་བཞིན་མ་གྲུབ་པ་སྒྱུ་མ་ལྟ་བུའི་ཚུལ་དུ་ཤེས་པ་འདི་ནི་རྗེས་ཐོབ་སྒྱུ་མ་ལྟ་བུའི་ངེས་ཤེས་བྱའོ། །འདི་ནི་རྣམ་གྲངས་པའི་དོན་དམ་སེམས་ཀྱི་སྤྱོད་ཡུལ་འཛིན་སྟངས་ཅན་གྱི་ལྟ་བ་རྣམ་པར་དག་པའོ། །ལས་དང་པོ་པ་འདི་ལ་འདྲིས་གོམས་བྱ་བ་གལ་ཆེའོ། །ཡང་དག་པ་གནས་ལུགས་མཐར་ཐུག་གི་དོན་དུ་ནི་རང་བཞིན་མ་གྲུབ་པ་དང་སྒྱུ་མ་ལྟ་བུ་ཞེས་པ་ལ་སོགས་པ་སྒྲ་དང་རྟོག་པའི་རྗེས་སུ་རྒྱུ་བའི་བློའི་སྤྱོད་ཡུལ་ཐམས་ཅད་ནི་རྟོག་པས་ཕར་བཏགས་ནས་བཞག་པའི་ཆོས་ཡིན་ལ་དེ་ཡང་ཀུན་རྫོབ་པ་དང་བཅོས་མར་གྱུར་པ་ཡིན་གྱི། དོན་དམ་པ་མཐར་ཐུག་པའི་ངོ་བོ་བཅོས་མིན་ཆོས་ཉིད་ཀྱི་གཤིས་རྣལ་མ་ནི་མ་ཡིན་པས་འདི་ལྟར་སྣང་བ་དང་སྟོང་པ་ཀུན་རྫོབ་དང་དོན་དམ་ཞེས་པའི་གཉིས་ཆོས་ཐམས་ཅད་གཉིས་སུ་མེད་པར་གྱུར་པའི་ཆོས་དབྱིངས་རྣམ་གྲངས་མིན་པའི་དོན་དམ་སོ་སོ་རང་གིས་རིག་པའི་ཡེ་ཤེས་ཀྱིས་རྟོགས་པར་བྱ་བ། སྒྲ་དང་རྟོག་པའི་སྤྱོད་ཡུལ་ཐམས་ཅད་ལས་འདས་པ། མཉམ་པར་བཞག་པའི་སྤྱོད་ཡུལ་དུ་ཆོས་ཐམས་ཅད་གདོད་ནས་སྐྱེ་འགག་དང་བླང་དོར་མེད་པར་མཉམ་པ་ཉིད་ཀྱི་ངོ་བོས་ནམ་མཁའི་དཀྱིལ་ལྟར་སྣང་བ་དེ་ནི་དུས་གསུམ་གྱི་རྒྱལ་བ་སྲས་དང་བཅས་པའི་ཡུམ་ཆེན་མོ་ཆོས་དབྱིངས་སྐྱེ་བ་མེད་པའི་གནས་ལུགས། རང་བཞིན་འོད་གསལ་བ་དོན་དམ་བྱང་ཆུབ་སེམས་ཀྱི་ངོ་བོ། ཆོས་ཐམས་ཅད་ཀྱི་སྙིང་པོ་མཐར་ཐུག་པ་ཡིན་པས་ཚུལ་འདི་ལ་ངེས་པའི་ཤེས་པ་ཐེ་ཚོམ་དང་བྲལ་བའི་སྒོ་ནས་འཇུག་པ་ནི་ཅིས་ཀྱང་གལ་ཆེའོ། །དེ་སྐད་དུ་ཡང་སྒྲ་གཅན་འཛིན་གྱིས་ཡུམ་ལ་བསྟོད་པ་ལས། སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མ་འགག་ནམ་མཁའི་ངོ་བོ་ཉིད། །སོ་སོ་རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ཞེ༷ས་དང་། རྩ་བ་ཤེས་རབ་ལས། གཞན་ལས་ཤེས་མིན་ཞི་བ་དང་། །སྤྲོས་པ་རྣམས་ཀྱིས་མ་སྤྲོས་པ། །རྣམ་རྟོག་མེད་དོན་ཐ་དད་མེད། །དེ་ནི་དེ་ཉིད་མཚན་ཉིད་དོ། །ཞེས་གསུངས་པ་བཞིན་ནོ། །དེ་ལྟ་བུར་ཆོས་ཉིད་ཟབ་མོ་ལ་མཉམ་པར་བཞག་པའི་རྣལ་འབྱོར་པ་དེས་ཆོས་གང་ཡང་ཡོངས༷་སུ༷་གཟུང༷་བ་མེ༷ད་པས་ན། རྣམ་ཤེས་ཀྱི་སྤྱོད་ཡུལ་ཅན་གྱི་དམིགས་གཏད་དང་སྤྲོས་པའི་དྲྭ་བ་ཐམས་ཅད་རབ་ཏུ་ལོག་པས་འཛིན་སྟངས་ཀྱི་རྣམ་པ་གང་ཡང་མེད་པའི་ཤེས་རབ་རང་བཞིན་གྱིས་འོད་གསལ་བའམ་རང་བྱུང་གི་ཡེ་ཤེས་རྣམ་པ་ཐམས་ཅད་ཀྱི་མཆོག་དང་ལྡན་པ་ལ་བརྟེན་ནས་བདེ༷་གཤེ༷གས་རྣམ༷ས་ཀྱི༷་བྱང༷་ཆུབ༷་ཆེན་པོ་ཐོབ༷་པ་ཡིན་ནོ། །འདིར་ཅུང་ཟད་རྒྱས་པར་བཀྲོལ་བ་བཞིན་འོག་གི་གནས་སྐབས་རྣམས་སུ་གཟུགས་སོགས་དགག་པའི་ཚིག་ལ་སོགས་པ་གང་བྱུང་བའང་དེ་ལྟར་ཤེས་པར་བྱའོ། །
2025-10-13 13:14:05,389 [INFO] Time taken to process commentary text: 0.91s
2025-10-13 13:14:05,389 [INFO] Processing commentary text: གཉིས་པ་དཔེ་ནི། ཇི་ལྟར་ཀུན་ཏུ་རྒྱུ་སོགས་ཚིགས་བཅད་གཅིག་སྟེ། དཔེ་ཇི༷་ལྟར༷་ན་མུ་སྟེགས་ཀུན༷་ཏུ༷་རྒྱུ༷་བ་བཟོ་སྦྱངས་ཞེས་པའམ་ཁ་ཅིག་ཏུ་ཕྲེང༷་ཅ༷ན་ཞེས་གྲགས་པ་དེས་ཁོ་རང་གི་གཞུང་ན་བདག་ཡོད་པར་འདོད་པ་སོགས་དམིགས་པ་ཅན་གྱི་ལྟ་བ་དེ་ལ་ནན་ཏན་ཇི་ལྟར་བྱས་ཀྱང་འཆིང་བ་མཐའ་དག་ལས་གྲོལ་བའི་རྒྱུ་མི་བྱེད་པར་རང་ཉིད་ཀྱི་རྣམ་པར་དཔྱོད་པའི་ཤེས༷་པ༷་ཡིས༷་མཐོང་ནས། སྟོན་པ་བཅོམ་ལྡན་འདས་ཀྱི་དྲུང་དུ་འོང་ནས་ཐར་པའི་ལམ་དྲིས་པ་ན། སྟོན་པས་བདག་མེད་པའི་ཆོས་བསྟན་པ་ལ་ལྷག་པར་ཡིད་ཆེས་ནས་ཤེས་རབ་དམི༷གས༷་པ་མེ༷ད་པའི་ལམ་དེ་ལ་བརྟེན་ནས་སྡུག་བསྔལ་ཉེ་བར་ལེན་པའི་ཕུང༷་པོ༷་རྣམ༷་པར༷་འཇིག༷་པའ༷མ་འཁོར་བའི་རྒྱུན་ལྡོག་པའི་མྱ་ངན་ལས་འདས་པ་འབྱུང༷་བ༷་ལྟར༷། བྱང༷་ཆུབ༷་སེམ༷ས་དཔ༷འ་གང༷་ཞིག༷་དེ༷་ལྟར༷་ཆོས༷་རྣམས་དམིགས་སུ་མེད་པར་ཤེས༷་པ༷་དེ་ནི་ཞི་བ་ཕྱོགས་པའི་མྱ༷་ངན༷་འདས༷་པ་ལ༷་མི༷་རེག༷་ཅིང་བྱང་སེམས་དེ༷་ནི༷་སྲིད་ཞི་མཉམ་པ་ཉིད་ཀྱི་ཤེས༷་རབ༷་ཟབ་མོ་ལ་གན༷ས་པར་འགྱུར་རོ། །༈ཡུལ་ཅན་ཤེས་རབ་མི་དམིགས་པ།
2025-10-13 13:14:05,601 [INFO] Time taken to process commentary text: 0.22s
2025-10-13 13:14:05,601 [INFO] Processing commentary text: གཉིས་པ་ལ། སྒྲུབ་ཕྱོགས་ནས་བསྟན་པ་དང་། དགག་ཕྱོགས་ནས་བསྟན་པ། དེའི་དོན་བསྡུ་བ་དང་གསུམ། དང་པོ་ནི། ཡང་འདི་ཤེས་རབ་སོགས་ཚིགས་བཅད་གཅིག་སྟེ། ཡང༷་འདི༷་སྙམ་དུ་ཆོས་ཐམས་ཅད་རང་བཞིན་མེད་པར་རྟོགས་པའི་ཤེས༷་རབ༷་ཅེས་བྱ་བ་མྱ་ངན་ལས་འདས་པའི་ཡོན་ཏན་ཐམས་ཅད་ཀྱི་འབྱུང་གནས་གཅིག་པུ་པ་འདི༷་ནི༷་དོན་དུ་གཉེར་བར་བྱ་བ་ཡིན་མོད་ཀྱི། འོན་ཀྱང་འདིའི་ངོ་བོ་གང༷་ལྟ་བུ་ཞིག་ཡི༷ན། གང་ཟག་སུ༷་ཡི༷་ཡི༷ན། ཡུལ་གང༷་ལ༷ས་ཡི༷ན་ཞེས༷་བརྟགས་ཤིང་དཔྱད་པ་ན་དེ་ལའང་དེའི་ངོ་བོ་གཅིག་ཏུ་བདེན་པར་གྲུབ་པ་མེད་པར་ཤེས་ཤིང་། དེས་མཚོན་ནས་གཟུགས་ནས་རྣམ་མཁྱེན་གྱི་བར་གྱི་ཆོས༷་འདི༷་ཐམ༷ས་ཅ༷ད་རང་གི་ངོ་བོས་སྟོང༷་པར༷་རྟོ༷ག་ཅིང་དཔྱོད་པར་བྱེད་དོ། །དེ་ལྟར་ཡང་དག་པའི་རིགས་པ་དང་ལྡན་པས་ཉེ༷་བར༷་བརྟགས༷་ནས༷་སྟོང་པ་ཉིད་ཀྱི་དོན་ལ་མགོ་རྨོངས་པའི་ཞུམ༷་པ༷་མེ༷ད་ཅིང༷་ཆོས་ཉིད་ཟབ་མོ་ལ་སྐྲག༷་པ་མེ༷ད་པའི༷་བྱང༷་ཆུབ༷་སེམ༷ས་དཔའ༷་དེ༷་ནི༷་རྫོགས་པའི་བྱང༷་ཆུབ༷་དང་ཉེ༷་བ༷་ཉིད་དུ་གྱུར་པ་ཡི༷ན་ནོ།།
2025-10-13 13:14:05,841 [INFO] Time taken to process commentary text: 0.23s
2025-10-13 13:14:05,841 [INFO] Processing commentary text: གཉིས་པ། གལ་ཏེ་མི་ཤེས་སོགས་རྐང་པ་བཞིའི་དོན་ནི། གལ༷་ཏེ༷་ཆོས་ཐམས་ཅད་གདོད་མ་ནས་སྟོང་པའི་དོན་མི༷་ཤེས༷་བཞིན༷་དུ༷་གཟུགས་ལ་གཟུགས༷་ཀྱི་ངོ་བོ་ཉིད་ཡོངས་སུ༷་གྲུབ་པའི་འདུ༷་ཤེས༷་ལ་གནས་ཤིང༷་། དེ་བཞིན་དུ་ཚོར༷་བ༷་དང་སེམ༷ས་པ༷་སྟེ་འདུ་བྱེད་དང་རྣམ༷་ཤེས༷་ཀྱི་ཕུང༷་པོ༷ར་བདེན་ཞེན་གྱི་འདུ་ཤེས་ཀྱིས་སྤྱོ༷ད་པར་བྱེ༷ད་ཅིང༷་། དེས་རིགས་པས་དཔྱད་པ་ལ་བརྟེན་ནས་ཕུང༷་པོ་འདི༷་ཀུན་གྱི་རང་བཞིན་ནི་དགག་བྱ་བདེན་གྲུབ་བཀག་པའི་མེད་དགག་སྟོང༷་པ་དེ་ཙམ་གནས་ལུགས་སོ་ཞེས༷་རྟོག༷་པར་བྱེད་ན༷འ༷ང་དེ་འདྲའི་བྱང༷་ཆུབ༷་སེམ༷ས་དཔའ༷་དེ་ནི༷། གནས་ལུགས་སྒྲོ་སྐུར་དང་བྲལ་བ་རྟོག་པའི་སྤྱོད་ཡུལ་ལས་འདས་པའི་དོན་ལ་མི་གནས་པའི་ཕྱིར། དམིགས་པ་ཅན་གྱི་མཚ༷ན་མ༷་ལ༷་སྤྱོ༷ད་པ་ཡིན་གྱི་མཚན་མའི་སྤྲོས་པ་ཀུན་གྱིས་དབེན་པའི་སྐྱེ༷་མེ༷ད་ཆོས་དབྱིངས་ཟབ་མོའི་གན༷ས་ལ༷་ཡིད་ཆེས་པའི་ད༷ད་པ་ཐོབ་པ་མ༷་ཡི༷ན་ཏེ་དམིགས་གཏད་མཚན་འཛིན་གྱིས་བཅིངས་པ་ཅན་དུ་ཤེས་པར་བྱའོ། །
2025-10-13 13:14:06,050 [INFO] Time taken to process commentary text: 0.22s
2025-10-13 13:14:06,050 [INFO] Processing commentary text: ༈དོན་བསྡུ་བ། གསུམ་པ། གང་ཞིག་གཟུགས་མིན་སོགས་རྐང་པ་བཞིའི་དོན། དེ་ལྟར་བསྟན་པའི་དོན་རྣལ་མ་ནི། གང༷་ཞིག༷་གཟུགས༷་ལ་གཟུགས་སུ་འཛིན་པ་མིན༷་པ་དང་། དེ་བཞིན་དུ་ཚོར༷་བར་འཛིན་པ་མིན༷་ལ་འདུ༷་ཤེས༷་དང་སེམ༷ས་པ༷་ཉིད་དུའང་འཛིན་པ་མིན༷་ཞིང་། རྣམ༷་པར༷་ཤེས༷་པ་ལ༷་ཡང་ངོ་བོ་ཉིད་ཀྱིས་གྲུབ་པར་འཛིན་པའི་ཚུལ་གྱིས་མི༷་སྤྱོ༷ད་ལ། མདོར་ན་ཕུང་སོགས་ཆོས་གང་ལའང་ཡོད་མེད་ལ་སོགས་པ་དམིགས་གཏད་ཀྱི་མཚན་མ་ལ་མི་སྤྱོད་པས་གང་ལའང་གན༷ས་པ༷་མེ༷ད་པར༷་སྤྱོ༷ད་པ་དེ༷་ནི༷་གང་དུ་སྤྱོད་ཀྱང་བདག་སྤྱོ༷ད་དོ་ཞེས༷་བྱ༷་བར༷་མི༷་དམི༷གས་ཏེ་རློམས་པ་ཐམས་ཅད་དང་བྲལ་བའི་མཚན་མེད་ཀྱི་ཤེས༷་རབ༷་བརྟན༷་པར་གྱུར་པའི་ཕྱིར་རོ། །དེ་ལྟ་བུར་སྐྱེ༷་མེ༷ད་རྟོགས་པའི་བློ༷་དང་ལྡ༷ན་པ་དེ་ནི་དཔའ་བར་འགྲོ་བ་ལ་སོགས་པའི་མིང་ཅན་གྱི་ཏིང༷་ངེ་འཛིན༷་རབ་ཏུ་ཞི༷་བ༷་མཆོག༷་ལ༷་རེག༷་པར་འགྱུར་རོ། །༈ལམ་སྤྱོད་པ་མེད་པ།
2025-10-13 13:14:06,277 [INFO] Time taken to process commentary text: 0.22s
2025-10-13 13:14:06,277 [INFO] Processing commentary text: གཉིས་པ་ལམ་སྤྱོད་མེད་ནི། བྱང་ཆུབ་སེམས་གང་སོགས་ཚིགས་བཅད་གཉིས་ཀྱི་དོན་ནི། བྱང༷་ཆུབ༷་སེམ༷ས་དཔའ་གང༷་ཞིག་ཇི་སྐད་བཤད་པ་དེ༷་ལྟར༷་ལམ་སྒོམ་པའི་སྐབས་འདིར༷་བདག༷་གི་རྒྱུད་ཉེ་བར་ཞི༷་བར་གན༷ས་པ༷་དེ༷་ནི༷་སྔོ༷ན་གྱི༷་དེ༷་བཞིན༷་གཤེ༷གས་པ༷་རྣམས་ཀྱིས་བླ་མེད་རྫོགས་པའི་བྱང་ཆུབ་ཏུ་ལུང༷་བསྟན༷་པར་མཛད་པ་ཡི༷ན་ཏེ། དེ་ལྟ་བུའི་བྱང་སེམས་དེ་ལ། བདག༷་ནི༷་སྟོང་པ་ཉིད་ལ་མཉམ༷་པར༷་བཞག༷་ཅེ༷འམ༷་དེ་ལས་ལངས༷་སོ་ཞེས༷་པའི་རློམ༷་སེམ༷ས་འབྱུང་བ་མེ༷ད་དེ་དེ་ཅི༷་ཡི་ཕྱིར༷་ཞེ༷་ན༷་དེས་ཆོས༷་ཐམས་ཅད་ཀྱི༷་རང༷་བཞིན༷་གཉིས་སུ་མེད་པའི་ཆོས་ཉིད་མཉམ་པ་ཉིད་ཡོངས༷་སུ་ཤེས༷་པའི་ཕྱིར༷་རོ། །ཚུལ་དེ༷་ལྟར༷་སྤྱོ༷ད་ན༷་བདེ༷་གཤེ༷གས་རྣམ༷ས་ཀྱི༷་ཤེས༷་རབ༷་ལ་སྤྱོ༷ད་པ་ཡིན་ཏེ། བྱང་སེམས་དེས༷་ནི༷་ཆོས་གང་ལའང་སྤྱོ༷ད་དུ་མེ༷ད་པ་ཉིད་སྤྱོ༷ད་པའི་དམ་པ༷་ཡི༷ན་པར༷་རབ༷་ཏུ་ཤེས༷་པའི་ཕྱིར༷། ལམ་ལ་སོགས་པའི་ཆོས༷་གང༷་དང་གང་སྤྱོ༷ད་པ༷་དེ༷་དང་སྤྱོད་པ་པོ་ཡང༷་དམིག༷ས་པར༷་མི༷་འགྱུར༷་ཏེ༷། ཚུལ་འདི༷་ལྟ་བུ་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །༈འབྲས་བུ་མཐའ་གཉིས་སུ་མི་གནས་པའི་ཚུལ།
2025-10-13 13:14:06,678 [INFO] Time taken to process commentary text: 0.39s
2025-10-13 13:14:06,678 [INFO] Processing commentary text: གསུམ་པ་ལ་དོན་དང་དཔེ་གཉིས། དང་པོ་གང་ཞིག་ཡོད་པ་སོགས་ཚིགས་བཅད་གཅིག་གི་དོན། གང༷་ཞིག༷་ཆོས་འདི་དག་ཐམས་ཅད་ནི་རང་གི་ངོ་བོས་ཡོ༷ད་པ༷་མ༷་ཡི༷ན་ཏེ་ཆོས་སུ་གདགས་པ་ཇི་སྙེད་པ་དེ༷་ནི༷་རང་བཞིན་མེ༷ད་དོ་ཅེས༷་བྱ༷་བ་ཉིད་དུ་བསྟན་པའི་ཚེ། བྱིས༷་པ༷་མིང་དང་མཚན་མ་ལ་ཆགས་པ་རྣམ༷ས་ཀྱིས༷་དོན་དེ༷་བརྟགས༷་ཤིང་དཔྱད་ནས། ཡང་ན་ཡོ༷ད་པ་སྒྲོ་འདོགས་ཀྱི་མཐའ་དང༷་། ཡང་ན་མེ༷ད་པ་སྐུར་འདེབས་ཀྱི་མཐའ་གང་རུང་ཞིག་ཏུ་འཛིན་པར༷་བྱེ༷ད་ཀྱི་མཐའ་དང་བྲལ་བའི་གནས་ལུགས་ཁོང་དུ་ཆུད་པར་མི་ནུས་སོ། །ཡང་དག་པའི་དོན་ལ་ཡོ༷ད་པ་དང༷་མེ༷ད་པ༷་ཞེས་བྱ་བ་འདི༷་གཉི༷ས་ཆར་ཡང་མགོ་མཉམ་པར་དམིགས་སུ་མེ༷ད་པའི༷་ཆོས༷་ཡི༷ན་ཏེ༷། ཡོད་མེད་ཡིན་མིན་སོགས་བྱིས་པའི་སྒྲོ་བཏགས་པའི་སྤྲོས་པ་ཐམས་ཅད་དང་བྲལ་བ་ཟུང་འཇུག་རབ་ཏུ་མི་གནས་པའི་དོན་ནི་མཐའ་དང་ཁས་ལེན་གྱི་རྣམ་པ་མ་ལུས་པ་ཞི་བ་སོ་སོ་རང་གིས་རིག་པར་བྱ་བའོ། །བྱང༷་ཆུབ༷་སེམ༷ས་དཔ༷འ་ག༷ང་གིས༷་ཡོད་མེད་གཉིས་སུ་མི་རྟོག་པའི་ཆོས་ཀྱི་དབྱིངས་ཀྱི་དོན་འདི༷་ཤེས༷་ན་མཐའ་ཐམས་ཅད་ལས་ངེས༷་པར༷་འབྱུང༷་བར་འགྱུར་རོ། །
2025-10-13 13:14:07,044 [INFO] Time taken to process commentary text: 0.38s
2025-10-13 13:14:07,044 [INFO] Processing commentary text: གཉིས་པ་གང་འདིར་ཕུང་པོ་སོགས་ཚིགས་བཅད་གཅིག་གི་དོན། གང༷་ཞིག་ལམ་ལ་སློབ་པའི་སྐབས་འདིར༷་ཕུང༷་པོ༷་ལྔ༷་ཡིས་མཚོན་པའི་ཆོས་ཐམས་ཅད་དག༷་དཔེ་ཇི་ལྟར་ན་སྣང་ཡང་མི་བདེན་པ་སྒྱུ༷་མ༷་འདྲ༷་བར་ཤེས༷་ཤིང༷་། དེར་ཡང༷་སྒྱུ༷་མ༷་གཞན༷་དང༷་ཕུང༷་པོ༷་གཞན༷་དུ༷་བྱས་ཏེ་དེ་གཉིས་ལ་བདེན་ཆེ་ཆུང་གི་ཁྱད་པར་འཛིན་པར་མི༷་བྱེ༷ད་ལ༷་ཕུང་པོ་ལྔ་ཉིད་སྒྱུ་མ་དང་རྨི་ལམ་ལ་སོགས་པ་དང་མགོ་མཉམ་པར་ཤེས་ནས། བདག་དང་ཆོས་སུ་འཛིན་པ་སྣ༷་ཚོགས༷་པའི་འདུ༷་ཤེས༷་དང་བྲལ༷་ཞིང༷་སྤྲོས་པ་ཉེ༷་བར༷་ཞི༷་བ་ལ་སྤྱོ༷ད་པ༷་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །
2025-10-13 13:14:07,312 [INFO] Time taken to process commentary text: 0.26s
2025-10-13 13:14:07,312 [INFO] Processing commentary text: གཉིས་པ་བཤེས་གཉེན་གྱི་ཁྱད་པར་ལ། སྒྲུབ་པ་དང་དགག་པ་གཉིས། དང་པོ་དགེ་བའི་བཤེས་དང་སོགས་རྐང་པ་གཉིས་ཀྱི་དོན། འདི་ལ་བྱང་ཆུབ་སེམས་དཔའ་རྣམས་ནི་ཕྱི་ནང་གི་ཡོངས་འཛིན་དང་ལྡན་པའི་ཕྱིར་ཐེག་པ་མཆོག་གི་ལམ་ལས་ཉམས་པར་མི་འགྱུར་ཏེ། གང་ཞེ་ན་ཕྱིའི་ཡོངས་འཛིན་ཤེས་རབ་ཀྱི་སྒོ་ནས་ཆོས་ཀུན་རང་བཞིན་མེད་པར་སྟོན་པ་དང་། ཐབས་ཀྱི་སྒོ་ནས་དགེ་བའི་རྩ་བ་ཐམས་ཅད་ཐམས་ཅད་མཁྱེན་པའི་ཡེ་ཤེས་སུ་བསྔོ་བའི་ཚུལ་སྟོན་པའི་དགེ༷་བའི༷་བཤེས༷་གཉེན་དང༷་ལྡན༷་ཞིང༷་ནང་གི་ཡོངས་འཛིན་རང་ཉིད་རྣམ་མཁྱེན་ཐོབ་འདོད་ཀྱི་སེམས་དང་ལྡན་ཞིང་འཁོར་གསུམ་དག་པའི་ལྷག༷་མཐོང༷་དང་ལྡན༷་པར་གྱུར༷་པ༷་དེ་ལྟ་བུ་ནི་རྒྱལ༷་བ༷་རྣམ༷ས་ཀྱི༷་བསྐྱེད་ཡུམ༷་ཤེས་རབ་ཀྱི་ཕར་ཕྱིན་ཟབ་མོ་ཐོས༷་ནས་སྐྲག༷་པར༷་ཡོངས༷་ཡེ་མི༷་འགྱུར༷་པར་ཡུམ་དོན་ལ་བཟོད་པར་འགྱུར་རོ། །
2025-10-13 13:14:07,628 [INFO] Time taken to process commentary text: 0.32s
2025-10-13 13:14:07,628 [INFO] Processing commentary text: ༈བཤེས་གཉེན་གྱི་ཁྱད་པར། གཉིས་པ། གང་ཞིག་སོགས་རྐང་གཉིས་དོན། བཤད་མ་ཐག་པ་ལས་བཟློག་ནས་ལས་དང་པོ་པ་གང༷་ཞིག༷་ཐེག་པ་མཆོག་གི་དོན་ལ་སྨོད་པའི་སྡིག༷་པའི༷་གྲོགས༷་དང་ལྡན༷་ལ། རང་ཉིད་བློ་གྲོས་མ་སྨིན་པས་གཞན༷་གྱི༷་དྲིང༷་ལ་འཇོག༷་པ༷་སྟེ་གཞན་ལ་ལྟོས་པ་ཅན་དེ༷་ནི༷། དཔེར་ན་སྣོ༷ད་སོ༷་མ༷་བཏང༷་བ་ཆུས༷་རེག༷་པའི་མོད་ལ་ཞིག༷་པ༷་བཞིན༷་དུ་ཐེག་པ་མཆོག་གི་ལམ་ལས་ཉམས་པར་འགྱུར་རོ། །༈བྱང་སེམས་ཀྱི་སྒྲ་དོན།
2025-10-13 13:14:07,708 [INFO] Time taken to process commentary text: 0.08s
2025-10-13 13:14:07,708 [INFO] Processing commentary text: གསུམ་པ་བྱང་ཆུབ་སེམས་དཔའི་སྒྲ་དོན་ལ། བྱང་ཆུབ་སེམས་དཔའ་ཞེས་པའི་སྒྲ་དོན་དང་། སེམས་དཔའ་ཆེན་པོའི་སྒྲ་དོན་གཉིས། དང་པོ། ཅི་ཕྱིར་འདི་ནི་སོགས་རྐང་པ་བཞིའི་དོན། ཅི༷་ཡི་ཕྱིར༷་གང་ཟག་འདི༷་ནི༷་བྱང༷་ཆུབ༷་སེམ༷ས་དཔའ༷་ཞེས་གདགས་པར་བྱ༷་ཞེ༷་ན༷། ཆོས་ཀྱི་དབྱིངས་ཀྱི་རང་བཞིན་ལ་རྗེས་སུ་ཞུགས་པའི་ཐོས་པ་ལ་སོགས་པའི་ཤེས་རབ་ཀྱི་སྒོ་ནས་གཟུགས་ལ་སོགས་པའི་ཆོས་ཐམས་ཅད་ལ་མངོན་པར་ཞེན་པའམ་ཆགས༷་པ༷་མ་ལུས་པ་གཅོ༷ད་པར་བྱེ༷ད་ཅིང་། ཤེས་བྱའི་ཆོས་ཀུན༷་ལ༷་བདེན་ཞེན་གྱིས་ཆགས༷་པའི་རྣམ་པར་རྟོག་པ་ས་བོན་དང་བཅས་པ༷་ཡོངས་སུ་སྤངས་ཏེ་ཟ༷ད་པར༷་འདོ༷ད་པ་དང་། མཐར་གྱིས་རྒྱལ༷་བ༷་རྣམ༷ས་ཀྱི༷་བྱང༷་ཆུབ༷་ཆེན་པོ་ཆགས༷་པ་མེ༷ད་པར་གྱུར༷་པ་ལ་རེ༷ག་པ་དེས༷་ན༷་གང་ཟག་འདི༷་ལ་ནི༷་བྱང༷་ཆུབ༷་སེམ༷ས་དཔའི༷་མིང༷་ཐོབ་བོ༷། །
2025-10-13 13:14:07,986 [INFO] Time taken to process commentary text: 0.27s
2025-10-13 13:14:07,986 [INFO] Processing commentary text: གཉིས་པ་ལ། སེམས་ཅན་རྣམས་ཀྱི་མཆོག་ཏུ་གྱུར་པ་དང་། གོ་ཆ་ཆེ་བ་གཉིས། དང་པོ་ཅི་ཕྱིར་འདི་ནི་སོགས་ཚིགས་བཅད་གཅིག་གི་དོན། ཡང་ཅི༷་ཡི་ཕྱིར༷་འདི༷་ནི༷་སེམ༷ས་དཔའ༷་ཆེ༷་ཞེས༷་མིང་དུ་གདགས་པར་བྱ༷་ཞེ༷་ན༷། འདིས་འགྲོ་བ་མ་ལུས་པ་ཡོངས་སུ་བསྐྱབ་པའི་སེམས་བསྐྱེད་དང་ཆོས་ཟབ་མོ་རྟོགས་པའི་ཆེ་བས་འདི་ལྟར་འཇིག་རྟེན་གྱི་ཁམས་ན་གནས་པའི་སེམ༷ས་ཅ༷ན་གྱི་སྡེ་དང་རིས་སུ་གཏོགས་པའི་ཚོག༷ས་རྣམ༷ས་མང༷་པོའི༷་སྟེ་ཚད་མེད་དཔག་ཏུ་མེད་པ་དག་གི་མཆོག༷་དང༷་ཕུལ༷་དུ་གྱུར༷་པ་ཉིད་ཀྱི་ཕྱིར་དང༷་། སེམ༷ས་ཅ༷ན་གྱི་ཁ༷མས་རྣམས་ཀྱི༷་བདག་དང་ཕུང་པོ་སོགས་སུ་ལྟ༷་བ་མཐའ་ཡས་པ་རྣམ༷ས་ནི་ཐོགས་མེད་ནས་གོམས་པས་གཞིག་དཀའ་བ་དང་མུ་མེད་པས་མང་བའི་ཕྱིར་ཆེན༷་པོ༷་སྟེ། དེ་ལྟ་བུའི་ལྟ་བ་ཐམས་ཅད་ཀྱང་འདིས་དམིགས་པ་མེད་པའི་ཆོས་ཟབ་མོ་བསྟན་པས་གཅོ༷ད་ཅིང་སེལ་བར་བྱེད་པ༷་སྟེ༷། དེ༷་ཡི་ཕྱིར༷་ན་སེམ༷ས་དཔའ༷་ཆེན༷་པོ༷་ཞེས༷་པར་ནི༷་རབ༷་ཏུ་བརྗོ༷ད་དོ༷། །
2025-10-13 13:14:08,359 [INFO] Time taken to process commentary text: 0.37s
2025-10-13 13:14:08,361 [INFO] Processing commentary text: གཉིས་པ་ལ་དངོས་དང་། གོ་ཆའི་ཚུལ་བཤད་པ་གཉིས། དང་པོ། གཏོ༷ང་བ༷་ཆེ༷་ད༷ང་སོག༷ས་ཚི༷གས་བཅད་གཅིག་གི་དོན། བཤད་མ་ཐག་པ་དེར་མ་ཟད་གཞན་ཡང་གོ་ཆ་ཆེན་པོ་བགོས་པའི་ཕྱིར་ན་ཡང་སེམས་དཔའ་ཆེན་པོ་ཞེས་བྱ་ལ། གོ་ཆ་དེ་གང་ཞེ་ན། བདོག་པ་ཐམས་ཅད་ལ་མི་ཆགས་པར་གཏོང༷་བ༷་ཆེ༷་བ་དང༷ལྡན་པ་སྦྱིན་པའི་གོ་ཆ་དང་། འཆལ་ཚུལ་སྤོང་བའི་སེམས་པའམ་བློ༷་ཆེ༷་བ༷་ཚུལ་ཁྲིམས་ཀྱི་གོ་ཆ་དང་། བཟོད་པ་སོགས་གཞན་བཞིའི་གོ་ཆ་དང༷་ལྡན་པས་འཁྲུགས་པའི་སེམས་སོགས་རང་རང་གི་མི་མཐུན་ཕྱོགས་འཇོམས་པའི་མཐུ༷་ཆེ༷་བ་དང༷་། རྒྱལ༷་བ༷་རྣམ༷ས་ཀྱི༷་ཐེག༷་པ་ཆེན༷་པོ་མཆོག༷་ལ༷་སེམས་བསྐྱེད་པ་ནས་རྣམ་མཁྱེན་བར་གྱི་ལམ་འབྲས་བུ་དང་བཅས་པ་ལ་ཞུག༷ས་པ༷་དང༷ལྡན་པ་སྟེ། མདོར་ན་ལམ་ཕར་ཕྱིན་དྲུག་ཉམས་སུ་ལེན་པའི་སྒོ་ནས་ནམ་མཁའ་ལྟར་མུ་མེད་པའི་ཐེག་པ་ཆེན་པོའི་ལམ་གྱི་ཆོས་མ་ལུས་པ་ལ་སྙིང་སྟོབས་ལྡོག་ཏུ་མེད་པའི་གོ༷་ཆ༷་ཆེན༷་པོ༷་བགོས༷་ཤིང༷་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་དུ་ལྟ་བའི་ཐིབ་པོ་སེལ་ཞིང་ངན་སོང་སྒྲོལ་བ་སོགས་བདུད་ཀྱི༷་སྒྱུ༷་རྩལ་མཐའ་དག་འདུལ༷་བ༷་ལ་བརྩོན་པ་དེ༷་ཡི༷་ཕྱིར༷་ན༷་སེམ༷ས་དཔའ༷་ཆེན༷་པོ་ཞེས༷་རབ༷་ཏུ༷་བརྗོ༷ད་དོ། །
2025-10-13 13:14:08,950 [INFO] Time taken to process commentary text: 0.59s
2025-10-13 13:14:08,950 [INFO] Processing commentary text: གཉིས་པ་ལ་དཔེ་དོན་གཉིས། དང་པོ། དཔེར་ན་སྒྱུ་མ་སོགས་ཚིགས་བཅད་གཅིག་སྟེ། དེ་ལ་བྱང་ཆུབ་སེམས་དཔའི་གོ་ཆ་ཇི་ལྟར་བགོ་བའི་ཚུལ་ནི་མི་འཇིགས་པ་དང་། ཞུམ་པ་མེད་པའི་རང་བཞིན་ཅན་ཡིན་ལ། དེ་གང་གིས་ན་འདི་ལྟར་དཔེར༷་ན༷་སྒྱུ༷་མ༷་མཁན༷་གྱིས༷་ལམ་གྱི་བཞི༷་མདོར༷་གཟུགས་སྣ་ཚོགས་སུ་སྤྲུལ༷་པ་བྱས༷་ཏེ༷། སྐྱེ༷་བོ༷་ཕལ༷་ཆེར༷་ཏེ་ཕལ་མོ་ཆེ་དག་གི་མགོ༷་མང༷་པོ་བྱེ༷་བ༷་གཅོ༷ད་པར་བྱེ༷ད་པའི༷་འཕྲུལ་བ་བསྟན་པའི་ཚེ་ན་གསད༷་བྱ༷་དེ༷་དག༷་སྒྱུ་མའི་སྤྲུལ་པ་ཙམ་ཡིན་པའི་ཕྱིར་ཇི་ཙམ་དུ་སྡུག་བསྔལ་བ་དང་ཇི་ཙམ་དུ་མང་པོར་གྱུར་པ་དེ་ཙམ་རྫུན་དུ་མཐོང་བ་ཅི༷་འདྲ༷་བ་དེ༷་ལྟར༷་དུ་བྱང༷་ཆུབ༷་སེམ༷ས་དཔས་ཀྱང་། སྡུག་བསྔལ་རྒྱ་ཆེ་ཞིང་མུ་མེད་པའི་འགྲོ༷་བ་འདི་ཀུན༷་ཀྱང་བདེན་གྲུབ་མེད་པར་སྤྲུལ༷་པའི་ཚུལ་དེ་འདྲ༷་བར་རབ༷་ཏུ་ཤེས༷་ནས། བྱང་སེམས་དེ༷་ལ༷་ཕྱི་མའི་མུ་མཐར་ཐུག་གི་བར་དུ་མུ་མེད་པའི་སེམས་ཅན་གྱི་དོན་ཁུར་དུ་ལེན་པ་ལ་འཇིགས༷་པ༷་ཅུང་ཟད་ཀྱང་མེ༷ད་དོ། །
2025-10-13 13:14:09,367 [INFO] Time taken to process commentary text: 0.42s
2025-10-13 13:14:09,367 [INFO] Processing commentary text: གཉིས་པ། གཟུགས་དང་འདུ་ཤེས་སོགས་ཚིགས་བཅད་གཅིག་སྟེ། སེམས་ཅན་རྣམས་སྒྱུ་མའི་སྤྲུལ་པ་དང་འདྲ་བའི་རྒྱུ་མཚན་ཡང་། འདི་ལྟར་སེམས་ཅན་ཞེས་བྱ་བ་ནི་ཕུང་པོ་ལྔ་པོ་འདི་ཙམ་ལ་བརྟེན་ནས་བཏགས་མོད་ཀྱི། ཡང་དག་པར་ན་གཟུགས༷་དང༷་འདུ༷་ཤེས༷་དང་ཚོར༷་བ༷་དང༷་ནི༷་སེམ༷ས་པ༷་དང༷་རྣམ༷་པར༷་ཤེས༷་པ༷་ནི་སུས་ཀྱང་མ༷་བཅིང༷ས་ལ་གང་གིས་ཀྱང་མ༷་གྲོལ༷་ཏེ་དེའི་རྒྱུ་མཚན་ཕུང་པོ་ལྔ་པོ་འདི་དག་དོན་དམ་པར་ཡོ༷ད་པ༷་མི༷ན་པའི་ཕྱིར་རོ། །གང་རང་གི་ངོ་བོ་མེད་པ་ལ་བཅིང་གྲོལ་མེད་དེ་ནམ་མཁའ་བཞིན་ནོ། །དེ༷་ལྟར༷་ཤེས་ནས་ཀུན་རྫོབ་ཐ་སྙད་ཙམ་དུ་བྱང༷་ཆུབ༷་བསྒྲུབ་པ་ལ༷་འཇུག༷་པའི་ཚུལ་ལ་ཞུམ༷་པའི༷་སེམ༷ས་མེ༷ད་པ༷་འདི༷་ནི༷་གང༷་ཟག༷་དམ༷་པ༷་རྣམ༷ས་ཀྱི༷་གོ༷་ཆ༷་མཆོག༷་ཏུ་གྱུར་པའོ། །
2025-10-13 13:14:09,614 [INFO] Time taken to process commentary text: 0.24s
2025-10-13 13:14:09,614 [INFO] Processing commentary text: ༈ཉམས་སུ་བླང་བྱ་ཆོས། གཉིས་པ་ཉམས་སུ་བླང་བྱ་ཆོས་ལ། ཐེག་ཆེན་གྱི་ངོ་བོ་མདོར་བསྟན་པ། དེའི་རང་བཞིན་རྒྱས་པར་བཤད་པ་གཉིས། ༈ཐེག་ཆེན་གྱི་ངོ་བོ་མདོར་བསྟན་པ། དང་པོ་ལ་ཐ་སྙད་དུ་སྒྲ་དོན་ངོ་བོ་བྱེད་ལས་ཀྱི་སྒོ་ནས་བཤད་པ་དང་། དོན་དམ་པར་དེ་དག་མི་དམིགས་པར་བསྟན་པ་གཉིས། དང་པོ། ཅི་ཕྱིར་འདི་ནི་སོགས་ཚིགས་བཅད་གཅིག་གི་དོན། ཅི༷་ཡི་ཕྱིར༷་འདི༷་ནི༷་བྱང༷་ཆུབ་སེམས་དཔའི་ཐེག༷་པ་ཆེན༷་པོ་ཞེས་མིང་འདོགས་པར་བྱ༷་ཞེ༷་ན༷། ཐེག་པ་ཆེན་པོ་དེ༷་གང༷་ཟག་གང་གིས་ཞོན༷་ནས༷་གདུལ་བྱའི་སེམ༷ས་ཅ༷ན་ཐམ༷ས་ཅ༷ད་མྱ༷་ངན༷་ལས་ཟློ༷་བ་སྟེ་འདའ་བར་བྱེད་པས་ན་བཞོན་པའི་དོན་གྱིས་ཐེག་པ་ཞེས་བྱ་སྟེ་ལམ་འདིས་མཐར་ཐུག་གི་འབྲས་བུ་ལ་རང་གཞན་ཐམས་ཅད་འདེགས་པའི་ཕྱིར་རོ། །ཐེག༷་པ༷་ཆེན་པོ་འདི༷་ཡི་ངོ་བོ་ནི༷་སེམས་ཅན་ཚད་མེད་པ་ལ་གོ་སྐབས་འབྱེད་ཅིང་སྟོང་ཉིད་ཉི་ཤུའི་རང་བཞིན་ཆོས་ཀྱི་དབྱིངས་ནམ་མཁའ༷་དང་འདྲ༷་བ་ཟབ་པའི་བདག་ཉིད་དང་། གཞལ༷་མེ༷ད་ཁང༷་ཆེན༷་དང་འདྲ་བར་ཏིང་ངེ་འཛིན་དང་གཟུངས་དང་ཕར་ཕྱིན་སོགས་རྒྱ་ཆེ་བའི་བཀོད་པ་ཚད་མེད་པ་དང་ལྡན་ཏེ༷། ཚུལ་དེ་ལྟ་བུ་ལ་ཞུགས་པའི་བྱེད་ལས་སེམས་ཅན་ཚད་མེད་པ་རྣམས་ཟག་མེད་ཀྱི་བདེ་བས་གནས་སྐབས་སུ་སེམས་དགའ༷་བ་དང་ལུས་སྐྱིད༷་པ་དང་། མཐར་ཐུག་གི་འབྲས་བུ་མི་གནས་པའི་མྱང་འདས་ཀྱི་བདེ༷་བ༷་མངོ༷ན་པར༷་འཐོར༷་བར་བྱེ༷ད་པས་ན་ཐེག༷་པའི༷་མཆོག༷་གམ་ཐེག་པ་ཆེན་པོ་ཞེས་བྱའོ། །
2025-10-13 13:14:10,389 [INFO] Time taken to process commentary text: 0.77s
2025-10-13 13:14:10,389 [INFO] Processing commentary text: གཉིས་པ་གང་ཞིག་ཞོན་ནས་སོགས་ཚིགས་བཅད་གཅིག་གི་དོན། དོན་དམ་པར་ནི་གང་ཟག་གང༷་ཞིག༷་ཐེག་པ་ཆེན་པོ་གང་ལ་ཞོན༷་ནས༷་འབྲས་བུའི་ཕྱོག༷ས་སུ༷་འགྲོ༷་བ༷་དམི༷གས་སུ༷་མེ༷ད་དོ། །འོ་ན་ཐེག་པ་འདི་ལ་བརྟེན་ནས་འབྲས་བུ་མྱ༷་ངན༷་ལས་འདས༷་པར༷་འགྲོ༷་བར༷་འགྱུར་རོ་གསུ༷ངས་པ༷་དེ་ཅི་ལྟ་བུ་ཞེ་ན། དེ་ནི་ཐ་སྙད་ཙམ་དུ་བསྟན་པ་སྟེ། ཡང་དག་པའི་དོན་དུ་མྱ་ངན་ལས་འདས་པར་འགྲོ༷་བ་ཞེས་མི༷་དམི༷གས་པའམ་དམིགས་སུ་མེད་དེ། དཔེར༷་ན༷་བུད་ཤིང་ཟད་པས་མེ༷་ཤི༷་བ་ན་མེ་དེ༷་ཡིས༷་ཕྱོགས་གཞན་དུ་འགྲོ༷་རྒྱུ༷་ཅི་ཡང་མེ༷ད་པ༷་དེ་བཞིན༷་དུ། ཕྱིན་ཅི་ལོག་འཁྲུལ་པའི་རྣམ་རྟོག་ཟད་པའི་རྒྱུ༷་དེས༷་གང་ཟག་དེ༷་ནི༷་མྱ༷་ངན༷་ལས་འདས༷་ཞེས༷་རབ༷་ཏུ༷་བརྗོ༷ད་པ་ཡིན་ནོ།
2025-10-13 13:14:10,601 [INFO] Time taken to process commentary text: 0.22s
2025-10-13 13:14:10,601 [INFO] Processing commentary text: ༈དེའི་རང་བཞིན་རྒྱས་པར་བཤད་པ། གཉིས་པ་རྒྱས་བཤད་ལ། གང་ཟག་དང་ལམ་རང་བཞིན་མེད་པར་བསྟན་པ་དང་། དེ་ཡི་དོན་བསྡུ་བ་གཉིས། ༈གང་ཟག། དང་པོ་ལ་ལམ་སྒྲུབ་པ་པོ་གང་ཟག་མི་དམིགས་པར་བསྟན་པ་དང་། ལམ་ཤེར་ཕྱིན་མི་དམིགས་པར་བསྟན་པ་གཉིས། དང་པོ། བྱང་ཆུབ་སེམས་དཔའ་སོགས་ཚིགས་བཅད་གཅིག་གི་དོན། ལམ་སྒྲུབ་པ་པོ་བྱང༷་ཆུབ༷་སེམ༷ས་དཔའ༷་དེ་ནི་སྔོ༷ན་གྱི༷་མཐའ༷་སྟེ༷་འདས་པའི་དུས་སམ་འཁོར་བའི་གནས་སྐབས་དང༷་། ཕྱི༷་མཐའ༷་སྟེ་མ་འོངས་པའི་དུས་དང་མི་སློབ་པ་ལྟ་བུ་དང༷་། ད༷་ལྟར༷་བྱུང༷་བར༷་གྱུར་པ་ལམ་ལ་སློབ་པའི་དུས་ཏེ་དེ་གང་གི་གནས་སྐབས་སུ་ཡང་མི༷་དམི༷གས་ཏེ། གང་ཟག་རང་གི་ངོ་བོས་གདོད་ནས་མ་སྐྱེས་ལ་ཕྱིས་མི་སྐྱེ་བའི་ཕྱིར། དུས༷་གསུམ༷་གྱི་མཚན་མས་དག༷་པ༷་སྟེ༷་གང་གིས་ཀྱང་ཁྱད་པར་དུ་བྱར་མེད་པའོ། །གང༷་དག༷་བྱང་ཆུབ་སེམས་དཔའ་ཞེས་བྱ་བ་དེ༷་ནི༷་ཡང་དག་པར་ན་འདུ༷ས་མ༷་བྱས༷་ཡི༷ན་པས་དེ་ལ་ལམ་སྒྲུབ་པ་པོ་དང་འབྲས་བུ་ཐོབ་པ་པོ་སོགས་སུ་བཞག་པའི་ཐ་སྙད་ཀྱི་སྤྲོས༷་པ་མེ༷ད་དེ༷། དེ་ལྟར་ཤེས་པ་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །༈ལམ་རང་བཞིན་མེད་པར་བསྟན་པ།
2025-10-13 13:14:11,226 [INFO] Time taken to process commentary text: 0.62s
2025-10-13 13:14:11,226 [INFO] Processing commentary text: གཉིས་པ་ལ་འཇུག་བྱ་དང་། ལྡོག་བྱ་གཉིས། དང་པོ། བྱང་ཆུབ་སེམས་དཔའ་མཁས་རིག་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ་ཀུན་རྫོབ་ལ་མཁས༷་ཤིང་དོན་དམ་པའི་དེ་ཉིད་རིག༷་པ༷་གང༷་གི༷་སྤྱད་པ་སྤྱོད་པའི་དུས༷་ཀྱི༷་ཚེ༷། ཆོས་རྣམས་ཀྱི་རྒྱུ་འབྲས་ངོ་བོ་ཉིད་ལ་དཔྱད་ནས་གདོད་ནས་སྐྱེ༷་བ་མེ༷ད་པའི་དོན་རྣམ༷་པ༷ར་བས༷མས་ཏེ༷་འདི༷་ལྟར༷་སྤྱོ༷ད་པར་བྱེ༷ད་ཅིང༷་གནས་སོ། །དེ་གང་ཞེ་ན་དམིགས་མེད་ཀྱི་སྙིང༷་རྗེ་ཆེན༷་པོ༷་བསྐྱེ༷ད་ཀྱང༷་སེམ༷ས་ཅ༷ན་དུ་འདུ༷་ཤེས༷་པ་མེ༷ད་པ་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །
2025-10-13 13:14:11,479 [INFO] Time taken to process commentary text: 0.25s
2025-10-13 13:14:11,479 [INFO] Processing commentary text: གཉིས་པ་གལ་ཏེ་སེམས་ཅན་འདུ་ཤེས་སོགས་ཚིགས་བཅད་གཅིག་སྟེ། གལ༷་ཏེ༷་སེམ༷ས་ཅ༷ན་དུ་བདེན་པར་འདུ༷་ཤེས༷་པ་དང་། དེ་བཞིན་དུ་སྡུག༷་བསྔལ༷་གྱི་འདུ༷་ཤེས༷་བསྐྱེ༷ད་པ་དང་། བདག་གིས་འགྲོ༷་བ༷་རྣམ༷ས་ཀྱི༷་དོན༷་བྱ༷་ཞིང་དེ་དག་གི་སྡུག༷་བསྔལ༷་སྤང༷་བར་བྱའོ་སྙམ༷་སྟེ༷། བདག༷་དང༷་སེམ༷ས་ཅ༷ན་དུ་མངོན་པར་ཞེན་པའི་ཚུལ་གྱིས་ཡོངས༷་སུ་རྟོག༷་པའི་བྱང༷་ཆུབ༷་སེམ༷ས་དཔའ༷་ནི་ཀུན་ཏུ་རྟོག་པ་ལས་མ་བརྒལ་བ་སྟེ༷། འདི༷་འདྲ་བ་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་ཡོངས་སུ་སྤྱོ༷ད་པ་མ༷་ཡི༷ན་ཏེ་དམིགས་པ་ཅན་གྱི་ས་ལ་གནས་པའོ། །༈དེ་ཡི་དོན་བསྡུ་བ། གསུམ་པ་དོན་བསྡུ། བདག་ཅི་འདྲ་བ་སོགས་ཚིགས་བཅད་གཅིག་སྟེ། བྱང་ཆུབ་སེམས་དཔའ་བདག༷་ཉིད་རང་བཞིན་གྱིས་མ་གྲུབ་པ་ཅི༷་འདྲ༷་བ༷་དེ༷་འདྲར༷་སེམ༷ས་ཅ༷ན་ཐམ༷ས་ཅ༷ད་ཀྱང་ཤེས༷་ལ། སེམ༷ས་ཅ༷ན་ཐམ༷ས་ཅ༷ད་རང་བཞིན་མེད་པ་ཅི༷་འདྲ༷་བ་དེ༷་འདྲ༷་བ་སེམས་བསྐྱེད་སོགས་ཆོས༷་ཀུན༷་ཀྱང་ཤེས༷་ནས། སྐྱེ༷་བ༷་མེ༷ད་པ་དང༷་སྐྱེ༷་བ༷་གཉི༷ས་ཀར༷་ཡང་མི༷་རྟོག༷་པ༷་བདེན་གཉིས་དབྱེར་མེད་པའི་གནས་ལུགས་སྤྲོས་པ་མེད་པའི་དོན་ལ་གནས་པ་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་གི་གནས་ལ་སྤྱོ༷ད་པ༷་ཡི༷ན་ནོ། །༈དེའི་འབྲས་བུ་བསྟན་པ།
2025-10-13 13:14:12,201 [INFO] Time taken to process commentary text: 0.73s
2025-10-13 13:14:12,201 [INFO] Processing commentary text: གསུམ་པ་འབྲས་བུ། འཇིག་རྟེན་དག་ན་ཆོས་སོགས་ཚིགས་བཅད་གཅིག་གི་དོན། གཉིས་སུ་མི་རྟོག་པའི་ཡེ་ཤེས་དེས་ཐོབ་བྱ་ཅི་ལྟ་བུ་ཞེ་ན། འཇིག༷་རྟེན༷་དག༷་ན༷་ཆོས༷་ཀྱི་མི༷ང་ཇི༷་སྙེད༷་པ་ཡོངས༷་སུ་བརྗོ༷ད་པ༷ར་རུང་བ་གཟུགས་ནས་རྣམ་མཁྱེན་གྱི་བར་ཀུན༷་ལ༷་དོན་དམ་པར་སྐྱེ༷་བ༷་དང༷་ནི༷་ཡང༷་དག༷་པར་འདས༷་པའམ་འགགས་པའི་མཐའ་སྤངས༷་ནས༷་སྐྱེ་འགགས་མེད་པར་མཉམ་པ་ཉིད་དུ་གནས་པ་སངས་རྒྱས་ཀྱི་ཐུགས་རྣམ་པར་མི་རྟོག་པའི་ཡེ༷་ཤེས༷་གང་ཞིག་ནམ་ཡང་ཉམས་པ་མེད་པས་འཆི༷་བ་མེ༷ད་པ་དང་དམ༷་པ༷་དེ༷་ལ༷ས་གཞན༷་མེ༷ད་པ་སྟེ། ཐམས་ཅད་ཀྱི་དམ་པ་མཐར་ཐུག་པ་བླ་ན་མེད་པའི་བདག་ཉིད་འཐོབ༷་པར་བྱེད་པ་དེ༷་ཡི་ཕྱིར༷་ན་ཆོས་ཐམས་ཅད་དམིགས་སུ་མེད་པར་རྟོགས་པའི་ལམ་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ཞེས༷་བྱ༷་སྟེ་ལམ་ཐམས་ཅད་ཀྱི་བླ་མ་བླ་ན་མེད་པའོ། །
2025-10-13 13:14:12,604 [INFO] Time taken to process commentary text: 0.40s
2025-10-13 13:14:12,604 [INFO] Processing commentary text: ༈དེ་དག་གི་སྐབས་བསྡུ་བ། གཉིས་པ་སྐབས་བསྡུ་བ། བྱང་ཆུབ་སེམས་དཔའ་གང་ཞིག་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་གང༷་ཞིག༷་རང་གི་ས་ལ་ཡིད་ཆེས་པས་ཐེ་ཚོམ་དང་དོགས༷་པ་མེ༷ད་པར་ཇི་སྐད་བསྟན་པ་དེ༷་ལྟར༷་སྤྱོ༷ད་པ་དེ་ནི་མཆོག་གི་ཤེས༷་རབ༷་དང་ལྡན༷་པ་ཞེས་བརྗོད་པར་བྱ་བ་སྟེ་དེ༷་ནི་ཆོས་ཐམས་ཅད་མཉམ༷་པ་ཉི༷ད་ལ་གན༷ས་པར༷་ཤེས༷་པར༷་བྱའོ༷། །དེ་ལྟར་གཞི་ལམ་འབྲས་བུའི་ཆོས༷་རྣམ༷ས་ཐམས་ཅད་རང༷་བཞིན༷་མེ༷ད་པ་མཉམ་པ་ཉིད་དུ་རོ་གཅིག་པར༷་ཡོང༷ས་སུ༷་ཤེས༷་པར་གྱུར༷་པ༷་འདི༷་ལྟ་བུ་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །༈འབྲིང་དུ་བསྟན་པའི་སྒོ།
2025-10-13 13:14:12,841 [INFO] Time taken to process commentary text: 0.23s
2025-10-13 13:14:12,841 [INFO] Processing commentary text: གཉིས་པ་འབྲིང་དུ་དབྱེ་བའི་སྒོ་ལ་ཇི་ལྟར་བསླབ་པའི་གནས་བསྟན་པ། དེ་ལྟར་བསླབ་པའི་ཡུལ་ཅན་ཤེར་ཕྱིན་ཉིད་ངོས་བཟུང་བ། དེ་ལ་བརྟེན་པའི་བསོད་ནམས་མངོན་པར་འདུ་བྱ་བ། དེའི་རང་བཞིན་རྒྱུད་ལ་བསྐྱེད་པའི་ཚུལ་དང་བཞི་ལས། ༈ཇི་ལྟར་བསླབ་པའི་གནས་བསྟན་པ། དང་པོ་ལ་མི་གནས་པའི་ཚུལ་དང་། དེ་ལ་སློབ་པའི་ཚུལ་བཤད་པ་གཉིས། ༈མི་གནས་པའི་ཚུལ། དང་པོ་ལ་མི་གནས་པའི་གནས་པ་བཤད་པ་དང་། དེའི་ཕན་ཡོན་གཉིས། ༈མི་གནས་པའི་གནས་པ་བཤད་པ། དང་པོ་ལ་དོན་དང་དཔེ་གཉིས། དང་པོ་ལ་ཁྱད་གཞི་གཟུགས་ལ་སོགས་པ་ལ་མི་གནས་པ་དང་། ཁྱད་ཆོས་མི་རྟག་སོགས་སུ་མི་གནས་པ་གཉིས། དང་པོ། གང་ཞིག་གཟུགས་ལ་མི་གནས་སོགས་ཚིགས་བཅད་གཅིག་སྟེ། གང༷་ཞིག༷་གཟུགས༷་ལ༷་དམིགས་པའི་ཚུལ་གྱིས་མི༷་གན༷ས་ལ་དེ་བཞིན་དུ་ཚོ༷ར་བ་ལ༷་ཡང་མི༷་གན༷ས་ཤིང༷་། གང༷་ཞིག༷་འདུ༷་ཤེས༷་ལ་མི༷་གན༷ས་པ་དང་སེམ༷ས་པར༷་མི༷་གན༷ས་ལ༷་རྣམ༷་ཤེ༷ས་གང༷་ལ་མི༷་གན༷ས་པ༷། དེ་ནི་དེ་དག་གི་ཆོས༷་ཉི༷ད་དམིགས་སུ་མེད་པ་ལ་གན༷ས་པ༷་སྟེ༷་འདི༷་ལྟ་བུ་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །
2025-10-13 13:14:13,546 [INFO] Time taken to process commentary text: 0.71s
2025-10-13 13:14:13,546 [INFO] Processing commentary text: གཉིས་པ། རྟག་དང་མི་རྟག་སོགས་ཚིགས་བཅད་གཅིག་སྟེ། གཞན་ཡང་གཟུགས་ལ་སོགས་པའི་ཆོས་རྣམས་ལ་རྟག༷་པ་དང༷་མི༷་རྟག༷་པ་དང་བདེ༷་བ་དང༷་སྡུག༷་བསྔལ༷་བ་དང་ཡིད་དུ་འཐད་པའི་སྡུག༷་པ་དང་མི༷་སྡུག༷་པ་དང་བདག༷་ཡོད་པ་དང༷་བདག༷་མེ༷ད་པ་དང་། དེ༷་བཞིན༷་ཉི༷ད་དུ་འཛིན་པ་དང༷་དེ༷་བཞིན༷་དུ་སྟོང༷་པ་ཉིད་དུ་འཛིན་པ་སོགས་མཐའ་གཉིས་དང་རྣམ་པར་རྟོག་པའི་བཟུང་བ་གང་ལའང་མི་གནས་པ་དང་། རྒྱུན་ཞུགས་སོགས་འབྲས༷་བུ༷་གསུམ་ཐོབ༷་པ་དང༷་དགྲ༷་བཅོ༷མ་པའི་ས༷་ལ༷འང་དེར་འཛིན་གྱི་འདུ་ཤེས་ཀྱིས་མི༷་གན༷ས་ཤིང༷་། རང༷་རྒྱལ༷་གྱི་ས༷་དང༷་དེ༷་བཞིན༷་དུ་སངས༷་རྒྱས༷་ཀྱི་སར༷་ཡང་མི༷་གན༷ས་ཏེ་མདོར་ན་གཞི་ལམ་འབྲས་བུའི་ཆོས་གང་ལའང་མངོན་པར་ཞེན་པས་གནས་པར་མི་བྱེད་པའོ། །
2025-10-13 13:14:13,875 [INFO] Time taken to process commentary text: 0.33s
2025-10-13 13:14:13,877 [INFO] Processing commentary text: གཉིས་པ་དཔེ། ཇི་ལྟར་འདྲེན་པ་སོགས་ཚིགས་བཅད་གཅིག་སྟེ། ཆོས་གང་ལའང་མི་གནས་པའི་དཔེ་ནི་ཇི༷་ལྟར༷་འདྲེན༷་པ༷་སངས་རྒྱས་བཅོམ་ལྡན་འདས་ཀྱི་ཐུགས་ནི་འདུས༷་མ༷་བྱས༷་ཀྱི་ཁམ༷ས་ཏེ་ཞི་བ་མྱ་ངན་ལས་འདས་པའི་དབྱིངས་འབའ་ཞིག་ལ་མི༷་གན༷ས་ཤིང༷་། དེ༷་བཞིན༷་འདུས༷་བྱས༷་ཁམས་གསུམ་འཁོར་བའི་ཕྱོགས་ལ༷་ཡང༷་མི༷་གན༷ས་ཏེ། དེ་ནི་སྲིད་ཞིའི་མཐའ་ཅི་ལའང་གན༷ས་པ་མེ༷ད་པར་སྤྱོ༷ད་པ་དེ༷་ལྟར༷་བྱང༷་ཆུབ༷་སེམ༷ས་དཔའ༷་ཤེས་བྱའི་གན༷ས་གང་ལ༷འང་དེར་ཞེན་གྱིས་གན༷ས་པ་མེ༷ད་པར་གན༷ས་པ་དེ་ནི། གན༷ས་སུ་གདགས་པ་གང་ཡང་མེ༷ད་པ་ལ་གན༷ས་པ་ཡི༷ན་ཏེ་ཚུལ་འདི༷་ལྟ་བུ་ནི༷་ཆོས་ཀྱི་རྒྱལ་པོ་རྒྱལ༷་བས༷་གན༷ས་པ་ཐམས་ཅད་ཀྱི་མཆོག་ཏུ་གྱུར་པར༷་གསུ༷ངས་སོ། །
2025-10-13 13:14:14,163 [INFO] Time taken to process commentary text: 0.30s
2025-10-13 13:14:14,163 [INFO] Processing commentary text: ༈དེའི་ཕན་ཡོན། གཉིས་པ་ཕན་ཡོན། གང་དག་བདེ་གཤེགས་སོགས་ཚིགས་བཅད་གཅིག་སྟེ། དེ་ལྟར་གཞི་ལམ་རྣམ་པའི་ཆོས་ཐམས་ཅད་ལ་མངོན་པར་ཞེན་པས་གནས་ཤིང་དམིགས་པ་ཅན་གྱིས་བྱང་ཆུབ་མི་ཐོབ་ལ། དམིགས་པ་མེད་པ་ལ་བརྟེན་ནས་བྱང་ཆུབ་གསུམ་ཐོབ་པ་ནི། གང༷་དག༷་བདེ༷་བར་གཤེ༷གས་པའི་ཉན༷་ཐོས༷་སུ་འགྱུར༷་བར༷་བྱ༷འོ་སྙམ༷་པ་དང༷་། རང༷་སངས༷་རྒྱས༷་དང༷་དེ༷་བཞིན༷་ཆོས༷་ཀྱི་རྒྱལ༷་པོ་སངས་རྒྱས་སུ་འགྱུར༷་བར་འདོ༷ད་པ༷་སྟེ་མདོར་ན་བྱང་ཆུབ་གསུམ་གང་འདོད་ཀྱང་། མི་གནས་པའམ་དམིགས་པ་མེད་པའི་དོན་ལ་བཟོ༷ད་པ༷་ཡི་ལམ་འདི༷་ལ༷་མ༷་བརྟེན༷་པར་ནི་འབྲས་བུ་དེ་དག་གང་ཡང་ཐོབ༷་པ༷ར་མི༷་ནུས༷་ཏེ༷། དཔེར༷་ན༷་གྲུ་ལ་མ་བརྟེན་པར་རྒྱ་མཚོའི་ཚུ༷་རོལ༷་དང་ཕ༷་རོལ༷་ཏུ་འགྲོ༷་བའི་ངོགས༷་མི༷་མཐོང༷་བ་བཞི༷ན་ནོ་ཞེས། གང་ཟག་གི་བདག་དང་ཆོས་ཀྱི་བདག་གི་རང་བཞིན་མ་དམིགས་པར་རྟོགས་པའི་བཟོད་པ་ཅི་ཙམ་སྐྱེས་པ་དེ་ཙམ་གྱི་ཚོད་དང་མཚུངས་པའི་བྱང་ཆུབ་གསུམ་འབྱུང་སྟེ། སྟོང་པ་ཉིད་ཀྱི་བྱེ་བྲག་གང་ཟག་གི་བདག་མེད་པར་རྟོགས་པས་ཉན་ཐོས་ཀྱི་བྱང་ཆུབ་དང་།བདག་མེད་ཕྱེད་གཉིས་རྟོགས་པས་རང་རྒྱལ་གྱི་བྱང་ཆུབ་དང་། བདག་མེད་གཉིས་ཀ་རྫོགས་པའི་མཉམ་པ་ཉིད་མཐར་ཐུག་པ་རྟོགས་པས་སངས་རྒྱས་ཀྱི་བྱང་ཆུབ་ཐོབ་སྟེ། དེ་ལྟར་དེ་དག་ཐམས་ཅད་ཤེར་ཕྱིན་གྱི་མཐུ་ལས་བྱུང་བའོ། །དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ཐེག་པ་གསུམ་གྱི་ལམ་རྒྱ་ཆེར་འབྱུང་བར་གསུངས་པ་དང་། མདོ་གཞན་ལས་ཀྱང་རྒྱུན་དུ་ཞུགས་པ་རྒྱུན་དུ་ཞུགས་པའི་འབྲས་བུ་བདག་གིས་ཐོབ་པོ་ཞེས་རློམས་ན་དེ་ཉིད་དེ་ཡི་བདག་ཏུ་འཛིན་པར་འགྱུར་བ་སོགས་དང་། ཡང་རྣམ་ཐར་སྒོ་གསུམ་གྱི་རང་བཞིན་སྟོང་པ་ཉིད་ལ་ཉན་ཐོས་ཐབས་མཁས་པ་དང་བྲལ་ཞིང་བློ་དམན་པས་ཉི་ཚེ་བའི་འདུ་ཤེས་ཀྱིས་རེ་ཞིག་ཇི་བཞིན་མ་རྟོགས་པར་དམན་པའི་མྱང་འདས་མངོན་དུ་བྱས་ཀྱང་མཐར་མཉམ་པ་ཉིད་ཇི་བཞིན་རྟོགས་ནས་སངས་རྒྱ་བས་མཐར་ཐུག་ཐེག་པ་གཅིག་ཏུ་བསྟན་པ་དང་། ཤེར་ཕྱིན་གྱི་མདོར་རང་ཉིད་ལས་གཞི་ཤེས་དང་ལམ་ཤེས་དང་རྣམ་མཁྱེན་གསུམ་གྱི་ཁྱད་པར་བསྟན་པ་དེ་བཞིན་རྒྱལ་ཚབ་ས་བཅུའི་སེམས་དཔའི་བསྟན་བཅོས་ལས་ཀྱང་གསལ་བར་བཤད་པ་བཞིན། སྤྱིར་དམིགས་པ་ཅན་འཁོར་བ་ལས་ཐར་མི་ནུས་ལ། དམིགས་པ་མེད་པའི་ཤེར་ཕྱིན་ཉམས་སུ་ལེན་པ་ལའང་རྟོགས་པ་རྫོགས་མ་རྫོགས་ཀྱི་འབྲས་ཡུམ་ལ་ཉེ་རིང་གི་ཁྱད་ཡོད་པར་ཤེས་པ་གལ་ཆེའོ་ཞེས་པ་འཕྲོས་དོན་དུ་སྨོས་པའོ། །
2025-10-13 13:14:15,956 [INFO] Time taken to process commentary text: 1.79s
2025-10-13 13:14:15,956 [INFO] Processing commentary text: ༈དེ་ལ་སློབ་པའི་ཚུལ་བཤད་པ། གཉིས་པ་དེ་ལ་སློབ་ཚུལ་ལ། བསླབ་པར་བྱ་བའི་གནས། སློབ་པ་པོ་གང་ཟག །ཇི་ལྟར་བསླབ་ཚུལ་གསུམ་ལས། དང་པོ། ཆོས་འཆད་པ་དང་སོགས་ཚིགས་བཅད་གཅིག་སྟེ། ཀུན་རྫོབ་ཀྱི་དབང་དུ་བྱས་ཏེ་སློབ་དཔོན་གྱིས་ཆོས༷་འཆ༷ད་པ༷་དང༷་། སློབ་མས་ཉན༷་པ་དང༷་། བཤ༷ད་པར་བྱ༷་བའི་ཆོས་གང༷་ཡི༷ན་པ་དང༷་། ཆོས་ཐོས་ཤིང་ནན་ཏན་བྱས་པས་ཉན་ཐོས་ཀྱི་འབྲས༷་བུ༷་བཞི་ཐོབ༷་པ་དང༷་། དེ་བཞིན་དུ་རྐྱེན༷་རྒྱལ༷་ཏེ་རང་རྒྱལ་གྱི་འབྲས་བུ་ཐོབ་པ་དང་། དེ༷་བཞིན༷་དུ་འཇིག༷་རྟེན༷་མགོན༷་པོ་སངས་རྒྱས་ཀྱི་བྱང་ཆུབ་མངོན་དུ་མཛད་པ་གང་ཞིག །འཇིག་རྟེན་ལས་འདས་པའི་ལམ་གྱི་ཚུལ་ལ་མཁས༷་པ༷་བློ་གསལ༷་བས༷་ཐོབ༷་པའི༷་མཐར་ཐུག་གི་མྱ༷་ངན་ལས་འདས༷་པ་ག༷ང་ཡི༷ན་པ་དེ༷་ཀུན་ཀྱང་རྟེན་ཅིང་འབྲེལ་བར་འབྱུང་བའི་སྣང་བ་རིགས་པས་དཔྱད་བཟོད་དུ་མ་གྲུབ་པའི་སྒྱུ༷་མ༷་ལྟ༷་བུར༷་དེ༷་བཞིན༷་གཤེ༷གས་པས༷་བསྟན༷་ཏོ། །ཞེས་མདོ་རྒྱས་པ་ལས། རབ་འབྱོར་གྱིས་སྨྲས་པ། ལྷའི་བུ་དག་ཁོ་བོ་ལས་ཆོས་ཉན་པ་ནི་སྒྱུ་མ་དང་སྤྲུལ་པ་ལྟ་བུར་བཙལ་བར་བྱའོ་ཞེས་པ་ནས་བདག་ནི་མྱ་ངན་ལས་འདས་པ་ལས་ལྷག་པའི་ཆོས་གཞན་ཞིག་ཡོད་ན་དེ་ཡང་སྒྱུ་མ་ལྟ་བུར་བལྟའོ་ཞེས་གསུངས་སོ། །
2025-10-13 13:14:16,874 [INFO] Time taken to process commentary text: 0.91s
2025-10-13 13:14:16,874 [INFO] Processing commentary text: གཉིས་པ་གང་ཟག་བཞི་པོ་སོགས་ཚིགས་བཅད་གཅིག་སྟེ། ཇི་སྐད་བཤད་པའི་དོན་དེ་སུ་ཞིག་གུས་ན། གང༷་ཟག༷་བཞི༷་པོ༷་འདི༷་དག༷་ནི་བཤད་མ་ཐག་པའི་དོན་ཟབ་མོ་དེ༷་ལ༷་མི༷་སྐྲག༷་སྟེ༷་བཞི་གང་ཞེ་ན། རྒྱལ༷་བའི་སྲས༷་པོ་བདེན༷་དོན་ཟབ་མོ་ལ༷་མཁས༷་པ་སྟེ་བདེན་པ་མཐོང་བའམ་ཤེས་རབ་སྦྱང་བ་དང༷་། བྱང་ཆུབ་སེམས་དཔའ་ཕྱིར༷་མི༷་ལྡོག༷་པ༷་ཆེན་པོ་རྣམས་དང༷་། འཕགས་པ་དགྲ༷་བཅོ༷མ་པ་སྟེ་དེ་རྣམས་ནི་བློ་ཡི་དྲི༷་མ༷་བསལ༷་ཞིང༷་ཟད་པར་བྱས་ནས་ཟབ་མོའི་དོན་ལ་སོམ༷་ཉི༷་སྤང༷་བས་བསམ་པ་ཡོངས་སུ་རྫོགས་པ༷་དང༷་དེ་གསུམ་ཡིན་ལ། བཞི༷་པ༷་ནི་ལས་དང་པོ་པ་ཡིན་དུ་ཟིན་ཀྱང་སྔོན་གྱི་རྒྱལ་བ་ལ་བྱ་བ་བྱས་པས་ད་ལྟ་ཤེར་ཕྱིན་ཡང་དག་པ་སྟོན་པར་ནུས་པའི་དགེ༷་བའི༷་བཤེས༷་ཀྱིས༷་ཡོངས༷་སུ༷་ཟིན༷་པ༷འོ༷། །
2025-10-13 13:14:17,272 [INFO] Time taken to process commentary text: 0.40s
2025-10-13 13:14:17,272 [INFO] Processing commentary text: གསུམ་པ་ལ། འབྲས་བུ་དམན་པ་ལ་མི་སློབ་པའི་ཚུལ་ལ་སློབ་པ་དང་། ཆོས་ཐམས་ཅད་ལ་མི་སློབ་པའི་ཚུལ་ལ་སློབ་པ་གཉིས། དང་པོ། བྱང་ཆུབ་སེམས་དཔའ་མཁས་རིག་སོགས་ཚིགས་བཅད་གཅིག་གིས་བསྟན་ཏེ། བྱང༷་ཆུབ༷་སེམ༷ས་དཔའ༷་ཐེག་པ་གསུམ་གྱི་ལམ་གྱི་གནས་སྐབས་ལ་མཁས༷་ཤིང་མཐར་ཐུག་བདེན་པ་དབྱེར་མེད་མཉམ་པ་ཉིད་ཐེག་པ་གཅིག་པུའི་ཚུལ་རིག༷་པ་གང་ཞིག་ཆོས་ཐམས་ཅད་མཐའ་བྲལ་རོ་མཉམ་དུ་དེ༷་ལྟར༷་སྤྱོ༷ད་ཅིང་བཏགས་པའི་ཆོས་ཉིད་མི་འགལ་བར་སྟོན་པ༷་དེ་ནི༷། རང་ཉིད་ཉན་ཐོས་དགྲ༷་བཅོ༷མ་པ་ཐོབ་བྱེད་ཀྱི་ས༷་ལ༷་མི༷་སློབ༷། རྐྱེན༷་རྟོགས༷་རང་སངས་རྒྱས་ཀྱི་ས༷་ལའང༷་སློབ་པ་མིན༷་ལ། ཐ་སྙད་དུ་གང་ལ་སློབ་ན་རྣམ་པ་ཐམ༷ས་ཅ༷ད་མཁྱེན༷་པ་ཉི༷ད་ཁོ་ནའི་ཆེད༷་དུ༷་སངས༷་རྒྱས༷་རྣམས་གཤེགས་ཤིང་འབྱུང་བའི་ཆོས༷་ཀྱི་རྗེ༷ས་སུ་སློབ་པ༷་ཡིན་ནོ། །དེ་ལྟ་ནའང་དོན་དམ་པར་གང༷་ཞིག༷་སློབ༷་པ་ཞེས་བྱ་བ་དང་དེའི་ཟློག་ཕྱོགས་མི༷་སློབ༷་པ༷་ཞེས་བྱ་བ་གཉིས་ཀ་ཡང་མ་དམིགས་པས་ཆོས་གང་ལའང་མི༷་སློབ༷་པ་དེ༷་ནི་ཡང་དག་པའི་ལམ་ལ་སློབ༷་པ་ཡི༷ན་ནོ། །
2025-10-13 13:14:18,030 [INFO] Time taken to process commentary text: 0.76s
2025-10-13 13:14:18,030 [INFO] Processing commentary text: གཉིས་པ། གཟུགས་འཕེལ་ཡོངས་སུ་སོགས་ཚིགས་བཅད་གཅིག་སྟེ། གཟུགས༷་ལ་སོགས་པ་ཀུན་ཉོན་དང་རྣམ་བྱང་གིས་བསྡུས་པའི་ཆོས་ཐམས་ཅད་འཕེལ༷་བ་དང་ཡོངས༷་སུ༷་ཉ༷མས་པ་སྟེ་འགྲིབ་པ་དང༷་ཡོངས༷་སུ༷་གཟུང༷་བར་བྱ་བའི་ཕྱིར༷་སློབ་པ་མིན༷་ཏེ། ཆོས་འདི་དག་ཐམས་ཅད་གདོད་ནས་དམིགས་སུ་མེད་པས་རང་བཞིན་དག་པ་ཡིན་པས་དོན་དམ་པར་དེ་ལ་འཕེལ་འགྲིབ་དང་སྐྱེ་འགགས་གཟུང་བྱ་སོགས་ནམ་ཡང་མེད་པའི་རང་བཞིན་གཉུག་མའི་དོན་མཐོང་ནས་བྱར་མེད་མཉམ་པ་ཉིད་དུ་གནས་པ་དེས། ཆོས༷་རྣམ༷ས་སྣ༷་ཚོགས༷་པ་གང་ཡང་མངོན་ཞེན་གྱིས་ཡོངས༷་སུ༷་གཟུང༷་བའམ་དང་དུ་ལེན་པའི་ཕྱིར༷་སྦྱོར་བས་མི༷་སློབ༷་པའམ་མི་དམིགས་པར༷་སློབ༷་ཅིང༷་། བསམ་པས་ཐམ༷ས་ཅ༷ད་མཁྱེན༷་པ༷་ཉི༷ད་ཀྱང༷་མི་ཕྱེད་པའི་ཚུལ་གྱིས་ཡོངས༷་སུ༷་འཛིན༷་ལ༷། ཐབས་ཤེས་ཟབ་མོའི་ལམ་གྱི་ནུས་པས་རང་གིས་འདོད་པ་མཐར་ཐུག་གི་གོ་འཕང་དེར་ངེ༷ས་པར་འབྱུང༷་བ་སྟེ་ཆོས་གསུམ་དང་ལྡན་པ་གང༷་ཡི༷ན་པ་འདི༷་ནི༷་ཐེག་པ་མཆོག་གི་ཡོ༷ན་ཏན༷་ལ་དག༷འ་བའི༷་བྱང་ཆུབ་སེམས་དཔའ་རྣམས་ཀྱི་སློབ༷་ཚུལ་ཡིན་ནོ། །༈དེ་ལྟར་བསླབ་པའི་ཡུལ་ཅན་ཤེར་ཕྱིན་ཉིད་ངོས་བཟུང་བ།
2025-10-13 13:14:18,931 [INFO] Time taken to process commentary text: 0.89s
2025-10-13 13:14:18,931 [INFO] Processing commentary text: གཉིས་པ་དེ་ལྟར་བསླབ་པའི་ཡུལ་ཅན་ཤེས་རབ་ཕར་ཕྱིན་ངོས་བཟུང་བ་ལ། གཅིག་དང་ཐ་དད་བྲལ་བར་བསྟན་པ། མཐའ་ཡས་པར་བསྟན་པ། བསམ་གྱིས་མི་ཁྱབ་པར་བསྟན་པ། གཟོད་ནས་དག་པར་བསྟན་པ་བཞི། ༈གཅིག་དང་ཐ་དད་བྲལ་བར་བསྟན་པ། དང་པོ་གཟུགས་ནི་ཤེས་རབ་སོགས་ཚིགས་བཅད་གཅིག་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་དེ་ཅི་ལྟ་བུ་ཞེ་ན་གཟུག༷ས་ནི༷་ཤེས༷་རབ༷་ཀྱི་ཕར་ཕྱིན་མ༷་ཡི༷ན་ཏེ་དེ་གཉིས་གཅིག་མ་ཡིན་པའི་ཕྱིར་རོ། །གཟུགས༷་ལ༷་ཤེས༷་རབ༷་ཐ་དད་དུ་གནས་པའང་མེ༷ད་དེ་གུད་ན་མ་དམིགས་པའི་ཕྱིར་རོ། །དེ་བཞིན་དུ་རྣམ༷་ཤེས༷་དང་འདུ༷་ཤེས༷་དང་ཚོར༷་བ་དང༷་སེ༷མས་པ༷་འདུ་བྱེད་འདི༷་དག༷་ནི༷། ཤེས༷་རབ༷་མ༷་ཡི༷ན་ལ་འདི༷་དག༷་ལ༷་ཡང༷་ཤེས༷་ར༷བ་ཐ་དད་དུ་མེ༷ད་དེ། ཆོས་རྣམས་ཀྱི་ཆོས་ཉིད་གཞི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་གཟུགས་སོགས་དང་གཅིག་ཐ་དད་གང་དུའང་བརྗོད་པར་བྱར་མེད་དོ། །དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཆོས་ཀྱི་དབྱིངས་འདི༷་ནི༷་ཆོས་ཅན་གཟུགས་ལ་སོགས་པ་གང་དང་ཡང་གཅིག་མ་ཡིན་ལ་ཐ་ད༷ད་ཀྱང་མིན་མོད་ཀྱི་ཆོས་ཐམས་ཅད་དེ་གཅིག་པུའི་ངང་ཚུལ་དུ་འུབ་ཆུབ་པས་དཔེར་ན་ནམ༷་མཁའི༷་ཁ༷མས་ད༷ང་མཚུང༷ས་ཏེ༷་ཆོས་ཀྱི་དབྱིངས་འབའ་ཞིག་ཙམ་གྱིས་རབ་ཏུ་ཕྱེ་བ་ལས་ཐ༷་ད༷ད་པའི་གཉིས་ཆོས་རྡུལ་ཙམ་ཡང་མེ༷ད་དོ། །དེ་ཡང་ཆོས་ཅན་རྣམས་ལས་ཆོས་ཉིད་དམ་ཆོས་ཀྱི་དབྱིངས་ཐ་དད་དུ་ཡོད་ན་དེའི་ཆོས་ཉིད་མ་ཡིན་པ་དང་ཆོས་ཀྱི་དབྱིངས་ཀྱི་ངོ་བོར་མ་གྱུར་པའི་ཆོས་ཡོད་པར་འགྱུར་ན་དེ་མི་སྲིད་པའི་ཕྱིར་རོ། །ཆོས་ཅན་གཟུགས་ལ་སོགས་པ་འདི་ཆོས་ཀྱི་དབྱིངས་དང་གཅིག་ཡིན་ན་འདི་མཐོང་བ་ཁོ་ནས་བདེན་པ་མཐོང་བ་དང་ཀུན་རྫོབ་དོན་དམ་ཐ་དད་དུ་བཞག་ཏུ་མེད་པ་སོགས་སྐྱོན་ཡོད་པའི་ཕྱིར་རོ། །དེ་སྐད་དུ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ནི་རབ་འབྱོར་གྱི་ལེའུ་ལས་བཙལ་བར་བྱའོ་ཞེས་པ་ལ། དེར་ཀོའུ་ཤི་ཀ་ཤེས་རབ་ཀྱི་ཕ་རོལ་ཏུ་ཕྱིན་པ་ནི་གཟུགས་ལས་བཙལ་བར་མི་བྱ། གཟུགས་ལས་གཞན་དུ་བཙལ་བར་མི་བྱ་སྟེ། ཆོས་དེ་དག་མཚན་ཉིད་གཅིག་པ་སྟེ་མཚན་ཉིད་མེད་པའི་ཕྱིར་རོ། །ཞེས་པ་ལས་ཤེས་པ་གསུངས་པ་བཞིན་ནོ། །
2025-10-13 13:14:20,794 [INFO] Time taken to process commentary text: 1.86s
2025-10-13 13:14:20,794 [INFO] Processing commentary text: ༈མཐའ་ཡས་པར་བསྟན་པ། གཉིས་པ་དམིགས་པ་རྣམས་ཀྱི་སོགས་ཚིག་བཅད་གཅིག་སྟེ། དམི༷གས་པ༷འམ་གཟུང་བར་བྱ་བ་གཟུགས་ལ་སོགས་པ་རྣམ༷ས་ཀྱི༷་རང༷་བཞིན༷་དེ༷་ནི༷་འདི་དང་འདི་ཞེས་རིས་སུ་ཆད་དེ་མི་གནས་པའི་ཕྱིར་ཕ༷་མཐ༷འ་མེ༷ད་ལ། དེར་རྟོག་པའམ་འཛིན་པ་པོ་སེམ༷ས་ཅ༷ན་གྱི་རང༷་བཞིན༷་གང༷་ཡི༷ན་པ་དེ༷་ཡང༷་ཆོས་ཀྱི་དབྱིངས་ཀྱི་ངོ་བོས་ཕ༷་མཐའ༷་མེ༷ད་ཅིང་། ཆོས་ཉིད་མཚོན་པའི་དཔེར་གྱུར་པ་ནམ༷་མཁའི༷་ཁ༷མས་ཀྱི༷་རང༷་བཞིན༷་དེ༷་ཡང༷་ཕ༷་མཐའ༷་མེ༷ད་དོ། །ཡུལ་དེ་དག་ཐམས་ཅད་རྟོགས་པའི་འཇིག༷་རྟེན༷་མཁྱེན༷་པའི༷་ཤེས༷་རབ༷་དེ༷་ཡང༷་དེ་ཙམ་དུ་ཕ༷་མཐའ༷་མེ༷ད་དོ། །དེ་ནི་མདོ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ཆེ་བ་དང་ཚད་མེད་པ་དང་མཐའ་ཡས་པ་སྟེ། ཞེས་སོགས་གསུངས་པ་བཞིན་དུ། ཆོས་ཐམས་ཅད་ཆོས་ཀྱི་དབྱིངས་ཀྱི་ངོ་བོར་གྱུར་པའི་ཕྱིར་ཆོས་ཀྱི་དབྱིངས་ནི་ཐམས་ཅད་ཤོངས་ཤིང་མཐའ་མི་དམིགས་པ་དང་། དེའི་ངང་དུ་ཆུད་པའི་ཆོས་ཅན་རྣམས་ཀྱང་ཡུལ་གྱི་མུ་དང་དུས་ཀྱི་མཐའ་མེད་པས་ན་རོ་མཉམ་པའི་ཆོས་ཉིད་ཡངས་པ་ཆེན་པོའི་རང་བཞིན་དེ་ལྟ་བུར་ཤེས་པར་བྱའོ། །༈བསམ་གྱིས་མི་ཁྱབ་པར་བསྟན་པ།
2025-10-13 13:14:21,773 [INFO] Time taken to process commentary text: 0.98s
2025-10-13 13:14:21,773 [INFO] Processing commentary text: གསུམ་པ། འདུ་ཤེས་ཚུ་རོལ་སོགས་ཚིགས་བཅད་གཅིག་སྟེ། ཅི་ཙམ་དུ་དངོས་དངོས་མེད་ལ་སོགས་པའི་མཚན་མར་འཛིན་པའི་འདུ༷་ཤེས༷་ཡོད་པ་དེ་སྲིད་དུ་འཇིག་རྟེན་ལས་མི་འདའ་བས་ཚུ༷་རོལ༷་ཡི༷ན་ཞེས༷་འདྲེན༷་པ་བདེ་བར་གཤེགས་པས༷་ཡོ༷ངས་སུ༷་བསྒྲག༷ས་པར་མཛད་དེ་ཇི་ཙམ་དུ་འདུ་ཤེས་སྐྱེ་བ་དེ་ཙམ་དུ་འཁོར་བའོ། །ཞེས་གསུངས་སོ། །དེས་ན་སོ་སོར་རྟོགས་པའི་ཤེས་རབ་ཀྱིས་གང་དུ་འདུ༷་ཤེས༷་པ་དང་གང་ཞིག་དམིགས་པར་གྱུར་པ་དེ་ཐམས་ཅད་རྣམ༷་པར༷་བཤིག༷་ནས༷་མཚན་འཛིན་གྱི་འདུ་ཤེས་ཐམས་ཅད་སྤོང༷་བ༷་ནི་འཇིག་རྟེན་པ་ཐམས་ཅད་ཀྱི་ཕ༷་རོལ༷་ཏུ་འགྲོ༷འོ། །ཚུལ་དེས་ན་གང༷་དག༷་དམིགས་པའི་འདུ༷་ཤེ༷ས་ཐམས་ཅད་དང་བྲལ༷་བ༷་བློ་ལས་འདས་པའི་ཆོས་ཉིད་འདི༷་ལྟ་བུ་ནི༷་གང་གིས་རྗེས༷་སུ་ཐོབ༷་པ༷་དེ༷་དག༷་ལམ་གྱི་ཕ༷་རོལ༷་ཏུ་ཕྱིན༷་ནས༷་སྟོན༷་པའི༷་ངེས་དོན་གྱི་བཀའ༷་ཡི་དགོངས་པ་ལ༷་གན༷ས་པ་ཡིན་ཏེ། ཆོས་ཐམས་ཅད་རང་གི་ངོ་བོས་གདོད་ནས་མ་སྐྱེས་པའི་རང་བཞིན་སྒྲིབ་བྲལ་དུ་གནས་སུ་ཟིན་ཀྱང་ལོག་པའི་འདུ་ཤེས་ཀྱིས་བདག་དང་ཆོས་སྣ་ཚོགས་སུ་ཕར་བཏགས་ནས་ཀུན་ཏུ་རྟོག་པས་བསླད་པར་ཟད་ལ། ཆོས་ཉིད་དང་རྗེས་སུ་མཐུན་པར་རྣམ་རྟོག་མེད་པའི་ཡེ་ཤེས་ཀྱིས་འདུ་ཤེས་ཐམས་ཅད་འགོག་པ་ཡང་དག་པའི་མཐའ་ཆོས་ཀྱི་དབྱིངས་ལ་མཉམ་པར་བཞག་པ་ནི་བསལ་བཞག་མེད་པའི་གཤིས་རྣལ་མ་བབ་ཀྱིས་སྐྱོང་བའི་ཤེས་རབ་ཀྱི་ཕ་རོལ་ཏུ་ཕྱིན་པ་མཐར་ཐུག་པ་ཡིན་པར་ཤེས་པར་བྱའོ། །
2025-10-13 13:14:23,068 [INFO] Time taken to process commentary text: 1.30s
2025-10-13 13:14:23,068 [INFO] Processing commentary text: ༈བསམ་གྱིས་མི་ཁྱབ་པར་བསྟན་པ། བཞི་པ་ལ། སེམས་ཅན་གྱིས་མཚོན་པའི་ཆོས་ཀུན་གཟོད་ནས་དག་པ་དངོས་དང་། དེ་ལྟར་རྟོགས་པའི་ཕན་ཡོན་གཉིས། དང་པོ། གལ༷་ཏེ་སྟོན་པས་སོགས་ཚིགས་བཅད་གཅིག་སྟེ། གལ༷་ཏེ༷་ཚད་མར་གྱུར་པ་སྟོན༷་པ་བདེ་བར་གཤེགས་པས༷་ཀྱང༷་ནི༷་ཆུ་བོ་ག༷ངྒཱའི༷་ཀླུང་གི་བྱེ་མ༷་སྙེད༷་ཀྱི༷་བསྐལ༷་པར༷་བཞུགས༷་ཏེ༷་སེམ༷ས་ཅ༷ན་ཡོད་དོ་ཞེས༷་པའི་སྒྲ༷་མངོན་པར་ཡོངས༷་སུ་བསྒྲགས༷་ཀྱང༷་། རང་གི་ངོ་བོ་གཟོད༷་མ་ནས༷་མ་སྐྱེས་ཤིང་དག༷་པའི༷་རང་བཞིན་དུ་གནས་པས་སེམ༷ས་ཅ༷ན་ཡོད་པའམ་སྐྱེ༷་བར༷་ག༷་ལ༷་འགྱུར༷་ཏེ། དངོས་པོའི་ཆོས་ཉིད་འགྱུར་བ་མེད་པ་ཡིན་པས་སུས་ཀྱང་སྐྱེ་བ་ལ་སོགས་པར་བྱ་མི་ནུས་ཏེ་དེས་ན་སྟོན་པས་ཡོད་པར་བསྟན་ཀྱང་ཡོད་པར་མི་སྤྱོད་ན་གཞན་གྱིས་ལྟ་ཅི་སྨོས། དེ་ལྟར་གདོད་ནས་མ་སྐྱེས་པའི་དོན་མཐོང་བ་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །དེ་ལྟར་ཤེར་ཕྱིན་ཉིད་ངོས་བཟུང་བའི་ཚིགས་བཅད་བཞི་པོ་འདིས་རྣམ་པར་ཤེས་པའི་སྤྱོད་ཡུལ་ལས་འདས་པའི། ཡེ་ཤེས་གཉིས་སུ་མེད་པའི་ཚུལ་འཆང་བ་ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་རྣལ་འབྱོར་གཏན་ལ་དབབ་པར་བྱའོ། །
2025-10-13 13:14:24,251 [INFO] Time taken to process commentary text: 1.19s
2025-10-13 13:14:24,251 [INFO] Processing commentary text: གཉིས་པ། གང་ཚེ་ང་ནི་སོགས་ཚིགས་བཅད་གཅིག་སྟེ། གང༷་གི་ཚེ༷་ཤཱཀྱའི་རྒྱལ་པོ་ང༷་ནི༷་ཤེས་རབ་ཀྱི་ཕ༷་རོལ༷་ཏུ་ཕྱིན༷་པ༷་མཆོ༷ག་འདི༷་དང༷་རྣམ་པ་ཐམས་ཅད་དུ་རྗེས་སུ་མཐུན་པར༷་སྨྲ༷་བར་གྱུར༷་པ་ས་བརྒྱད་པར་མི་སྐྱེ་བའི་ཆོས་ལ་བཟོད་པ་དམ་པར་ཐོབ་པར་གྱུར་པ་དེ༷་ཡི་ཚེ༷། སྔོ༷ན་གྱི༷་སྐྱེ༷་མཆོག༷་གིས༷་ཁྱོད་མ༷་འོང༷ས་པ༷་ཡི༷་དུས༷་ན༷་སངས༷་རྒྱས༷་སུ་འགྱུར༷་རོ༷་ཞེས༷་ང༷་ལུང༷་བསྟན༷་པར༷་གྱུར༷་ཏོ་ཞེས༷་རྒྱལ༷་བ༷་ཤཱཀྱ་ཐུབ་པ་ཉིད་ཀྱིས་དེ༷་སྐ༷ད་དུ་གསུ༷ངས་ཏེ། སྔོན་སངས་རྒྱས་མར་མེ་མཛད་ལ་བདག་ཅག་གི་སྟོན་པ་འདི་བྲམ་ཟེ་ཁྱེའུ་གཞོན་ནུ་སྤྲིན་ཞེས་པར་གྱུར་པས་ཨུཏ་པ་ལ་ལྔས་གཏོར་ཏེ་རལ་པ་གསེར་གྱི་མདོག་ཅན་གདན་དུ་བཏིང་བ་ན། སངས་རྒྱས་དེའི་ཞལ་ནས་བྲམ་ཟེ་ཁྱེའུ་ཁྱོད་མ་འོངས་པའི་དུས་བསྐལ་པ་གྲངས་མེད་པ་ན་འཇིག་རྟེན་གྱི་ཁམས་འདི་ཉིད་དུ་དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བར་འགྱུར་རོ་ཞེས་ལུང་བསྟན་ཏོ། །དེ་ཡང་དེའི་ཚེ་བྲམ་ཟེ་ཁྱེའུ་དེས་མི་སྐྱེ་བའི་བཟོད་པ་ཐོབ་ནས་མི་དམིགས་པའི་ཚུལ་གྱིས་སངས་རྒྱས་ཀྱི་ཆོས་ཚད་མེད་པ་དང་མ་བྲལ་བས་ན་ལུང་བསྟན་པ་ཐོབ་སྟེ་མི་སྐྱེ་བའི་བཟོད་པ་ཐོབ་པ་ལ་སངས་རྒྱས་རྣམས་ལུང་སྟོན་པ་ཆོས་ཉིད་དོ། །དེའི་སྔོན་དུ་བསྐལ་པ་ཚད་མེད་པར་སངས་རྒྱས་གྲངས་མེད་ལ་བསྙེན་བཀུར་བྱས་ནས་ཐམས་ཅད་མཁྱེན་པའི་སེམས་བསྐྱེད་ཀྱང་ལུང་བསྟན་པ་མ་ཐོབ་སྟེ་རྣམ་པ་ཐམས་ཅད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའི་བཟོད་པ་དེ་ལྟ་བུ་སྔོན་ཆད་མ་ཐོབ་པའི་ཕྱིར་རོ་ཞེས་གསུངས་སོ། །༈དེ་ལ་བརྟེན་པའི་བསོད་ནམས་མངོན་པར་འདུ་བྱ་བ།
2025-10-13 13:14:25,839 [INFO] Time taken to process commentary text: 1.58s
2025-10-13 13:14:25,839 [INFO] Processing commentary text: གསུམ་པ་དེ་ལ་བརྟེན་པའི་བསོད་ནམས་མངོན་པར་འདུ་བྱ་བ་ལ། རང་གིས་འཆང་བ་སོགས་ཀྱི་ཕན་ཡོན་དང་། གཞན་ལ་འཆད་པ་སོགས་ཀྱི་ཕན་ཡོན་གཉིས། ༈རང་གིས་འཆང་བ་སོགས་ཀྱི་ཕན་ཡོན། དང་པོ་ལ་གནོད་པས་མི་ཚུགས་པ་དང་། བསོད་ནམས་སྡུད་པ་གཉིས། ༈གནོད་པས་མི་ཚུགས་པ། དང་པོ་ཤེས་རབ་ཕ་རོལ་སོགས་ཚིགས་བཅད་གཅིག་སྟེ། ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་གང༷་ལ༷་མགོན༷་པོ་རྫོགས་པའི་སངས་རྒྱས་སྲས་དང་བཅས་པས་མཉམ་རྗེས་ཀྱིས་སྤྱོ༷ད་པ༷་འདི༷་ནི༷་རིགས་ཀྱི་བུའམ་བུ་མོ་གང༷་ཞིག༷་གིས་གུས༷་པར་བྱས༷་ཏེ་གཞུང་བློ་ལ་འཛིན༷་པ་དང༷་། དོན་ཡིད་ལ་ཆུད༷་པར་བྱེ༷ད་པ༷་དེ༷་ལ༷་ལུས་ཀྱི་སྡུག་བསྔལ་དུག༷་དང༷་མཚོན༷་དང༷་མེ༷་དང༷་ཆུས༷་མི༷་ཚུགས༷་ལ། གཞན་ཡང་མངོན་པར་ཞེན་པ་དུག་ལྟ་བུ་དང་། ཞེ་སྡང་མཚོན་ལྟ་བུ་དང་། མེ་དང་འདྲ་བའི་འདོད་ཆགས་དང་། ཆུ་དང་འདྲ་བའི་གཏི་མུག་གིས་ཀྱང་མི་ཚུགས་སོ། །ལམ་གྱི་བར་ཆད་བདུ༷ད་སྡིག་ཅན་དང༷་བདུ༷ད་ཀྱི༷་ཕྱོགས༷་ནག་པོའི་རྩ་ལག་རྣམས་ཀྱིས༷་གླགས༷་ཀྱང༷་རྙེད༷་པར་མི༷་འགྱུར༷་ཏེ་ཆོས་ཉིད་ཀྱི་སྟོབས་དང་སངས་རྒྱས་བྱང་སེམས་དང་དཀར་ཕྱོགས་ཀྱི་ལྷ་རྣམས་ཀྱིས་བསྲུངས་པའི་ཕྱིར་རོ། །༈བསོད་ནམས་སྡུད་པ།
2025-10-13 13:14:27,041 [INFO] Time taken to process commentary text: 1.20s
2025-10-13 13:14:27,041 [INFO] Processing commentary text: གཉིས་པ་ལ་མཆོད་པའི་ཕན་ཡོན་དང་། བསླབ་པའི་ཕན་ཡོན་གཉིས། ༈མཆོད་པའི་ཕན་ཡོན། དང་པོ་ལ་ལས་བདེ་གཤེགས་སོགས་ཚིགས་བཅད་གསུམ་སྟེ། གང་ལ༷་ལ༷ས་བདེ༷་བར་གཤེ༷གས་པ་ཡོངས༷་སུ༷་མྱ༷་ངན༷་ལས་འདས༷་པ༷་ཡི༷་རིང་སྲེལ་གྱི་སྙིང་པོ་ཅན་གྱི་མཆོད་རྟེན་བྱས་པ་དེ་ནི་འབྲེལ་བའི་ཡུལ་ཁྱད་པར་འཕགས་པའི་དབང་གིས་ཕན་ཡོན་ཆེ་ལ། དེ་ཡང་མཆོ༷ད་རྟེན༷་དེའི་རྒྱུའི་ཁྱད་པར་ནི་བཻཌཱུཪྻ་དང་མུ་ཏིག་དམར་པོ་དང་མུ་ས་ལ་གརྦྷ་དང་ཨསྨ་གརྦྷ་དང་ཤེལ་དང་གསེར་དང་། དངུལ་ལྟ་བུའི་རིན༷་ཆེན༷་བདུན༷་ལ༷ས་བྱས༷་ཤིང༷་དེ་ལ་མཆོ༷ད་པར་བྱེ༷ད་ལ༷། དེ་ཡང་ཇི་ལྟར་ན་གྲངས་མང་བའི་ཁྱད་པར་ནི་བདེ༷་བར༷་གཤེ༷གས་པའི༷་མཆོ༷ད་རྟེན༷་དེ༷་ལྟ་བུ་དག༷་ཆུ་བོ་ག༷ངྒཱ༷་ཡི༷་ཀླུང་གི་བྱེ༷་མ༷་སྙེད༷་ཀྱི༷་གྲངས་དང་མཉམ་པར་བྱས་པ་ཉིད་ཀྱིས། བྱེ༷་བ༷་ཕྲག༷་སྟོང༷་གི་གྲངས་ཀྱི་སངས་རྒྱས་ཀྱི་ཞིང༷་ཁམས་བཀང༷་སྟེ༷། ཡོངས༷་སུ༷་བརྟག༷་པ་བཟུང༷་བའི་དཔེར་བྱ་ན་བྱེད་པོའི་ཁྱད་པར་ཞིང༷་རྣམ༷ས་བྱེ༷་བ༷་མང་པོ་མཐའ༷་ཡས༷་པ་ན༷་སེམ༷ས་ཅ༷ན་གྱི་རིགས་ཇི༷་སྙེད༷་འཁོད༷་པ༷་དེ༷་དག༷་ཐམ༷ས་ཅ༷ད་ཀྱིས༷་ལ༷ས་གཞན༷་ཅི་ཡང་མི༷་བྱེ༷ད་པར། མཆོད་པའི་དངོས་པོའི་ཁྱད་པར་ལྷའི༷་མེ༷་ཏོག༷་དང་སྤོས༷་རབ༷་དང༷་བྱུག༷་པས༷། དུས་ཀྱི་ཁྱད་པར་ཉིན་མཚན་རེ་རེ་ཞིང་དུས༷་གསུམ༷་དུ་མ་ཆག་པར་ཚུལ་དེ་ལྟར་བསྐལ༷་པ༷འམ༷་བསྐལ་པ་དེ༷་བས༷་ཀྱང་ལྷག༷་པར་མཆོ༷ད་ན་དེ་ལ༷་བསོད་ནམས་ཚད་མེད་པ་ཡོད་མོད་ཀྱི། དེ་ལས་གཞན་གང༷་ཞིག༷་གིས་རྒྱུ་གང༷་ལ༷ས་རྣམ༷་འདྲེན༷་རྒྱལ་བའི་སྟོབ༷ས་བཅུ༷་སོགས་ཡོན་ཏན་མཉམ་པ་མེད་པ་འབྱུང༷་བར་འགྱུར༷་བ༷་བདེ༷་བར༷་གཤེ༷གས་པ་རྣམས་ཀྱི་ཡུམ༷་གཉིས་སུ་མེད་པའི་ཤེས་རབ་ཐབས་མཁས་དང་བཅས་པ་སྟོན་པའི་གཞུང་འདི༷་གླེགས༷་བམ༷་ལ༷་བྲིས༷་ཏེ༷་ལག་ཏུ་འཆང༷་ཞིང༷་མེ༷་ཏོག༷་དང་བྱུག༷་པས༷་བསྟི༷་སྟང༷་ཙམ་དུས་རེ་ཞིག་ཏུ་བྱེ༷ད་པར་གྱུར༷་ན༷། སྔ་མ་མཆོ༷ད་རྟེན༷་དེ་ལྟ་བུ་བྱས༷་ནས་མཆོ༷ད་པའི་བསོ༷ད་ནམས༷་དེས༷་ནི༷་ཕྱི་མ་འདི་ལ་བྱེ་བ་ཁྲག་ཁྲིག་བརྒྱ་སྟོང་ལ་སོགས་པའི་གྲངས་དང་ཆ༷་དང་དཔེ་དང་རྒྱུར་ཡང་མི་ཕོད༷་པའོ། །
2025-10-13 13:14:29,377 [INFO] Time taken to process commentary text: 2.34s
2025-10-13 13:14:29,377 [INFO] Processing commentary text: ༈བསླབ་པའི་ཕན་ཡོན། གཉིས་པ་ཡུམ་ལ་བསླབ་པས་སྲིད་ཞིའི་བདེ་བ་ཀུན་འབྱུང་ཚུལ་དང་། ཡུམ་ལ་བསླབ་པས་སྐུ་གདུང་སོགས་མཆོད་པ་བརྙེས་ཚུལ། ཡུམ་ལ་བསླབ་པས་དགེ་རྩ་གཞན་འདས་པའི་ཕར་ཕྱིན་དུ་འགྱུར་ཚུལ་གསུམ། ༈ཡུམ་ལ་བསླབ་པས་སྲིད་ཞིའི་བདེ་བ་ཀུན་འབྱུང་ཚུལ། དང་པོ་དོན་བསྟན་པ་དང་། དེའི་དཔེ་བརྗོད་པ་གཉིས། ༈དོན་བསྟན་པ། དང་པོ་ལ། ཞི་བའི་བདེ་བ་འབྱུང་བ་དང་། སྲིད་ཞི་གཉིས་ཀའི་བདེ་བ་འབྱུང་ཚུལ་གཉིས། ༈ཞི་བའི་བདེ་བ་འབྱུང་བ། དང་པོ་ལ་ཞི་བ་ཙམ་གྱི་བདེ་བ་འབྱུང་ཚུལ། ཞི་བ་ཆེན་པོའི་གོ་འཕང་དུས་གསུམ་གྱི་སངས་རྒྱས་འབྱུང་ཚུལ་གཉིས། ༈ཞི་བ་ཙམ་གྱི་བདེ་བ་འབྱུང་ཚུལ། དང་པོ། རྒྱལ་བའི་ཤེས་རབ་སོགས་རྐང་པ་གཉིས་ཏེ། རྒྱལ༷་བའི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདི༷་ནི་རིག༷་སྔ༷གས་ཆེན༷་པོའམ་རིག་སྔགས་བླ་ན་མེད་པ་སྟེ། དེ་ལ་རིག་སྔགས་ཞེས་པ་མནྟྲའི་སྒྲ་ལས་རིག་པ་དང་ཤེས་པས་བདེ་བླག་ཏུ་སྐྱོབ་པའི་དོན་ཡིན་ལ་དེ་འདྲའི་རིག་སྔགས་ཀྱི་ཐབས་ཀུན་ལས་ཀྱང་འདི་ནི་ཆེན་པོ་སྟེ། འདིས་སེམ༷ས་ཅ༷ན་གྱི་ཁ༷མས་མང༷་པོ་ཚད་མེད་པའི་ཡིད་ཀྱི་མྱ༷་ངན༷་དང་ལུས་ཀྱི་སྡུག༷་བསྔལ༷་གྱི་ཆོ༷ས་སུ་གཏོགས་པ་ཐམས་ཅད་གཏན་དུ་ཞི༷་བར་བྱེ༷ད་པའི་ཕྱིར་རོ། །རྒྱལ་པོ༷་བླ༷་ན་མེ༷ད་པར་གྱུར༷་པ་ཡིན་ནོ། །
2025-10-13 13:14:30,844 [INFO] Time taken to process commentary text: 1.47s
2025-10-13 13:14:30,844 [INFO] Processing commentary text: གཉིས་པ་གང་དག་ཕན་དང་སོགས་རྐང་པ་གཉིས་ཏེ། གང༷་དག༷་སེམས་ཅན་ཐམས་ཅད་ལ་སྦྱོར་བས་ཕ༷ན་པ་དང༷་བསམ་པ་སྙིང༷་རྗེ༷ར་བཅས༷་པ༷་ཀུན་ཏུ་བཟང་པོའི་སྤྱད༷་པ་སྤྱོ༷ད་པ༷་བྱང་ཆུབ་སེམས་དཔའ་རྣམས་ཀྱང་རིག༷་སྔ༷གས་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི༷་ལ༷་བསླབ༷་ནས༷་མཁ༷ས་པ༷་དེ་དག་མ་འོངས་པའི་དུས་སུ་བླ་ན་མེད་པའི་བྱང༷་ཆུབ༷་མཆོག་ལ་རེག༷་སྟེ་འཚང་རྒྱ་བ་ཡིན་ནོ། །༈སྲིད་ཞི་གཉིས་ཀའི་བདེ་བ་འབྱུང་ཚུལ།
2025-10-13 13:14:31,072 [INFO] Time taken to process commentary text: 0.23s
2025-10-13 13:14:31,072 [INFO] Processing commentary text: གཉིས་པ་འདུས་བྱས་བདེ་དང་སོགས་རྐང་པ་གཉིས་ཏེ། འདུས༷་བྱས༷་འཁོར་བའི་བདེ༷་བ་དང༷་འདུས༷་མ༷་བྱས༷་རྣམ་གྲོལ་གྱི་བདེ༷་བ་གང༷་ཡི༷ན་པ༷་སྟེ། འཁོར་འདས་ཀྱི་བདེ༷་བ༷་དེ༷་ཀུན༷་ཆོས་ཀུན༷་གྱི་གཞི་འམ་སྙིང་པོ་ལྟ་བུ་ཤེས་རབ་ཀྱི་ཕ་རོལ་ཏུ་ཕྱིན་པ་འདི༷་ལ༷ས་འབྱུང༷་བར༷་རིག༷་པར༷་བྱ༷འོ། །༈དེའི་དཔེ་བརྗོད་པ།
2025-10-13 13:14:31,174 [INFO] Time taken to process commentary text: 0.11s
2025-10-13 13:14:31,174 [INFO] Processing commentary text: གཉིས་པ་དཔེ་ལ། ས་ཡི་དཔེས་ཡོན་ཏན་ཀུན་སྐྱེད་ཚུལ་དང་། འཁོར་སྒྱུར་གྱི་དཔེས་ཡོན་ཏན་ཀུན་འདི་ཡི་རྗེས་སུ་འགྲོ་ཚུལ་གཉིས། དང་པོ། ས་བོན་བཏབ་ནས་སོགས་ཚིགས་བཅད་གཅིག་སྟེ། ལམ་དང་འབྲས་བུའི་ཡོན་ཏན་ཐམས་ཅད་ཀྱི་གཞིར་གྲུབ་པའི་དཔེ་ཇི་ལྟར་ན། ས༷་བོན༷་བཏབ༷་ནས༷་ས༷་ལ༷་གན༷ས་ཏེ༷་མྱུ་གུ་སོགས་འབྱུང༷་བར་འགྱུར༷་བ༷་དེ་དག །རང་རང་གི་རྒྱུ་དང་རྐྱེན་གྱི་ཚོགས༷་པ༷་རྙེད༷་ནས༷་རྣམ༷་པ་མང༷་པོའི་གཟུགས༷་དག༷་རྣམ༷་པར༷་སྐྱེ་བ༷་དེ་བཞིན་དུ། ལམ་ཕ༷་རོལ༷་ཏུ་ཕྱིན༷་པ་ལྔ༷་དང་འབྲས་བུ་བྱང༷་ཆུབ༷་ཀྱི་ཡོན༷་ཏན༷་ཇི༷་སྙེད༷་པ༷་དེ༷་དག༷་ཀུན༷་ཀྱང༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ལ༷ས་སྐྱེ༷་སྟེ། འཁོར་གསུམ་མི་རྟོག་པའི་ཤེས་རབ་ཀྱིས་སྦྱིན་སོགས་ཟིན་ན་ཡང་དག་པའི་ལམ་དུ་འགྱུར་ཞིང་དེ་དང་མཐར་ཐུག་གི་འབྲས་བུ་གཉིས་མེད་ན་མི་འབྱུང་གི་འབྲེལ་པ་ཅན་དུ་གྲུབ་བོ། །གཞན་ཡང་དེ་ཁོ་ན་ཉིད་རྟོགས་པའི་ཤེས་རབ་ལས་རྣམ་པ་ཐམས་ཅད་མཁྱེན་པ་འགྲུབ་ལ། མཁྱེན་པ་དེས་རྒྱུ་དང་འབྲས་བུའི་ཆོས་མཐའ་དག་ཕྱིན་ཅི་མ་ལོག་པར་བསྟན་པ་ལས་དངོས་དང་བརྒྱུད་ནས་དགེ་བའི་རྩ་བ་ཐམས་ཅད་འབྱུང་བར་འགྱུར་རོ། །
2025-10-13 13:14:32,451 [INFO] Time taken to process commentary text: 1.27s
2025-10-13 13:14:32,451 [INFO] Processing commentary text: གཉིས་པ། འཁོར་ལོས་སྒྱུར་རྒྱལ་སོགས་ཚིགས་བཅད་གཅིག་སྟེ། འཁོར༷་ལོ༷ས་སྒྱུར༷་བའི་རྒྱལ༷་པོ་ལམ༷་གང༷་ཞིག་ནས༷་ནི༷་རྟག༷་ཏུ་འགྲོ༷་བ༷་ཡི་ལམ༷་དེ༷་ཉི༷ད་ནས༷་རྒྱལ་སྲིད་རིན༷་པོ་ཆེ༷་བདུན༷་དང༷་དཔུང༷་གི་ཚོགས༷་བཞི་པོ་ཀུན༷་ཀྱང་འགྲོ་བ་བཞིན་དུ། གང་ཟག་གི་རྒྱུད་དང་ལམ་གྱི་གནས་སྐབས་གང༷་ནས༷་རྒྱལ༷་བའི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདི༷་ཡོད་པའམ་འགྲོ༷་བ་དེ༷་ཉི༷ད་ནས༷་ནི༷་རྒྱུ་འཁོར་གསུམ་དག་པའི་དགེ་རྩ་ཇི་སྙེད་པ་དང་འབྲས་བུའི་ཆོས་ཏེ་ལམ་དང་འབྲས་བུའི་ཡོན༷་ཏན༷་གྱི་ཆོས༷་ཀུན༷་འགྲོ༷་བར༷་འགྱུར༷་ཏེ་འདི་རྟོགས་པ་ལས་དཀར་པོའི་ཆོས་ཐམས་ཅད་སྡུད་ཅིང་འཕེལ་ལ་མཐར་ཐུག་པར་འགྱུར་རོ།
2025-10-13 13:14:32,874 [INFO] Time taken to process commentary text: 0.42s
2025-10-13 13:14:32,874 [INFO] Processing commentary text: །༈ཡུམ་ལ་བསླབ་པས་སྐུ་གདུང་སོགས་མཆོད་པ་བརྙེས་ཚུལ། གཉིས་པ་ཡུམ་ལ་བསླབ་པས་སྐུ་གདུང་མཆོད་པ་བརྙེས་ཚུལ་ལ། དངོས་དང་། དེའི་རྒྱུ་མཚན་དཔེ་དང་བཅས་ཏེ་བཤད་པ་གཉིས། དང་པོ། རྒྱལ་བས་བརྒྱ་བྱིན་སོགས་ཚིགས་བཅད་གཅིག་སྟེ། རྒྱལ༷་བས༷་བརྒྱ༷་བྱི༷ན་ལ་དྲི༷་བ༷་ཡོངས༷་སུ་དྲིས༷་ནས་ལན༷་གསོལ༷་བ༷་ནི། གལ༷་ཏེ༷་ག༷ངྒཱའི༷་བྱེ༷་མ༷་སྙེད་ཀྱི་གྲངས་དང་མཉམ་པའི་སངས༷་རྒྱ༷ས་ཀྱི་ཞིང༷་དུ་གྱུར༷་པ་ལ༷། ཞིང་དེ༷་ཀུན༷་རྒྱལ༷་བའི༷་རིང༷་སྲེལ༷་གྱིས་ཁོང་སེང་མེད་པར་རྩེ་མོ་ཕྱུར༷་བུ༷ར་གྱུར་པའི་ཚུལ་གྱིས་གཏམས༷་པར་གྱུར༷་ཀྱང༷་། དེ་དང་ཤེར་ཕྱིན་གླེགས་བམ་ལ་བྲིས་པ་ཆ་གཉིས་སུ་བྱས་ཏེ་དེ་ལས་གང་འདམ་ཞིང་ལེན་ཞེ་ན། བརྒྱ་བྱིན་བདག༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་གླེགས་བམ་ལ་བྲིས་པ་འདི༷་ཉི༷ད་ལེན༷་པར་བྱེད་དོ། །
2025-10-13 13:14:33,499 [INFO] Time taken to process commentary text: 0.63s
2025-10-13 13:14:33,499 [INFO] Processing commentary text: གཉིས་པ། ཅི་སླད་ཅེ་ན་སོགས་ཚིགས་བཅད་གསུམ་སྟེ། དེ་ལྟར་མཆོད་པ་སོགས་བགྱིས་པས་བསོད་ནམས་མི་ཟད་པར་འབྱུང་བའི་རིང་སྲེལ་མང་པོ་དེ་ཙམ་པ་བཞག་ནས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལེན་པ་ཅི༷་ཡི་སླ༷ད་དུ༷་ཅེ༷་ན༷་སྐུ༷་གདུང༷་ལ་མི༷་གུས༷་པ་ནི་བད༷ག་མ༷་ལགས༷་ཏེ་བདག་གུས་མོད་ཀྱི་འོ༷ན་ཀྱང༷་ཤེར་ཕྱིན་ལེན་པའི་རྒྱུ་མཚན་ནི། ཤེས༷་རབ༷་འདི་ལྟ་བུས་ཡོངས༷་སུ༷་བསྒོས༷་པས༷་སྐུ་གདུང་དེ་དག་ཀྱང་མཆོ༷ད་པར༷་བགྱིད༷་པའི་འོས་སུ་གྱུར་པ་ཡིན་ཏེ། དཔེར༷་ན༷་རྒྱལ༷་པོ༷་ལ་བརྟེན༷་པའི་མི༷་རྣམས་ཀྱང་གཞན་གྱིས་རིམ༷་གྲོ༷་ཐོབ༷་པ༷་ལྟར༷། སངས༷་རྒྱས༷་ཀྱི་རིང༷་སྲེལ༷་ཡོན་ཏན་ཆེན་པོ་དང་ལྡན་པ་ནི་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ལ༷་བརྟེན༷་ནས་དེ་ལྟར་གྱུར་པའོ། །འོ་ན་ཤེར་ཕྱིན་དེའི་མཐུས་སངས་རྒྱས་མྱ་ངན་ལས་འདས་ནས་ད་ལྟ་བྱེད་པ་དང་བྲལ་བའི་ཕྱིར་རིང་སྲེལ་ཇི་ལྟར་མཆོད་པར་འོས་ཞེ་ན་ཇི་ལྟར་ནོར༷་བུ༷་རིན༷་པོ་ཆེ༷་འདོད་པ་སྟེར་བའི་ཡོན༷་ཏན༷་ཀུན༷་དང་ལྡན༷་ལ་རིན༷་ཐང༷་གཞལ་དུ་མེ༷ད་པ་དེ་ནི་གབ༷་ཙེ༷་སྟེ་སྦ་བའི་སྒྲོམ་ལ་སོགས་པ་སྣོད་གང༷་དུ༷་སྩལ༷་བའ༷མ་བཞག་པའི་སྣོད་དེ༷་ནི༷་འཇིག་རྟེན་ན་ཕྱག༷་བགྱི༷་བར་འོས༷་ལ། ནོར་བུ་དེ་སྣོད་དེ༷་ནས་བྱུང༷་བར་གྱུར༷་ཀྱང༷་སྔར་བཞག་སྣོད་དུ་བྱས་པའི་གབ༷་ཙེ༷་ལ༷་ནི༷་འདི་ནི་ནོར་བུ་རིན་པོ་ཆེ་འཇོག་པའི་སྣོད་ཡིན་པས་གཞན་དང་མི་འདྲའོ་སྙམ་དུ་དགའ༷་བར་བགྱིད༷་དེ༷་སྣོད་དེ་ཡི་ཡོན༷་ཏན༷་དེ༷་ལྟ་བུ་དག༷་ཐོབ་པ་ནི་ནོར༷་བུ༷་རིན༷་པོ་ཆེ༷་དེ༷་ཡི༷་ལགས༷་ཏེ་ཡིན་ནོ། །དེ༷་བཞིན༷་དུ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་གི་རིན་པོ་ཆེ་དེའི་ཡོན༷་ཏན༷་གྱིས༷་རྒྱལ༷་བ༷་མྱ༷་ངན༷་ལས་འདས༷་ཀྱང༷་དེའི་སྣོད་ལྟ་བུ་རིང༷་སྲེལ༷་གྱིས་ཀྱང་མཆོ༷ད་པ༷་བརྙེས༷་པ་ཡིན་པའི་རྒྱུ་མཚན་དེ༷་ལྟས༷་ཏེ་དེ་ལྟ་བུས་ན། སྐྱེས་བུ་གང༷་ཞིག༷་རྒྱལ༷་བའི༷་ཡོན༷་ཏན༷་ཚད་མེད་པ་ལ་དགའ་ཞིང་འཛིན༷་པར་འཚལ༷་བ་དེས༷། ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདི་བླང༷་བར་བྱ་སྟེ། འདི༷་ནི༷་མཚན་མའི་འཆིང་བ་དང་སྒྲིབ་པ་ཐམས་ཅད་ལས་ཐར༷་བར་བྱེད་པ་དང་ཐར་པ་ཡི་ངོ་བོ་བླ་ན་མེད་པ༷་ལགས༷་སོ། །
2025-10-13 13:14:36,572 [INFO] Time taken to process commentary text: 3.07s
2025-10-13 13:14:36,572 [INFO] Processing commentary text: ༈ཡུམ་ལ་བསླབ་པས་དགེ་རྩ་གཞན་འདས་པའི་ཕར་ཕྱིན་དུ་འགྱུར་ཚུལ། གསུམ་པ་དགེ་བ་གཞན་འདས་ལམ་དུ་བསྒྱུར་བ་ལ། སྦྱིན་སོགས་ཚུ༷ལ་གཅིག་ཏུ་བྱེད་པ་དང་། དེའི་དཔེ་བསྟན་པ་གཉིས། དང་པོ། སྦྱིན་པ་སྦྱིན་པའི་སོགས་ཚིགས་བཅད་གཅིག་སྟེ། སྦྱིན༷་པ༷་སྦྱིན༷་པའི༷་སྔོ༷ན་དུ༷་འགྲོ༷་བ༷་ནི་ཤེས༷་རབ༷་སྟེ༷་འཁོར་གསུམ་མི་དམིགས་པའི་ཤེས་རབ་ཀྱིས་བཟུང་དགོས་པ་དང་། ཚུལ༷་ཁྲིམས༷་བཟོ༷ད་པ༷་བརྩོན༷་འགྲུས༷་བས༷མ་གཏན༷་ཀྱང་དེ༷་བཞིན༷་ནོ༷། །དེ་ཅིའི་ཕྱིར་ན་སྦྱིན་སོགས་དགེ༷་བའི་ཆོས༷་དེ་ཐམས་ཅད་དམིགས་བཅས་ཀྱིས་སྦག་པས་འཁོར་བ་དང་ཞི་བ་ཕྱོགས་གཅིག་པའི་རྒྱུར་ཆུད༷་མི༷་གཟན༷་པའི་ཕྱིར་ཕར་ཕྱིན་ཡོངས་སུ་དག་པའི་གནས་ཉིད་དུ་ཡོངས༷་སུ༷་འཛིན༷་པ༷་ཡི༷ན་པས། ཤེས་རབ་འདི༷་ནི༷་སྦྱིན་སོགས་ཆོས༷་རྣམ༷ས་ཐམ༷ས་ཅ༷ད་དམིགས་པ་མེད་པའི་བདག་ཉིད་དུ་རོ་མཉམ་པའི་ཚུལ༷་ཉི༷ད་སྟོན༷་པ༷ར་བྱེ༷ད་དོ། །
2025-10-13 13:14:37,403 [INFO] Time taken to process commentary text: 0.83s
2025-10-13 13:14:37,403 [INFO] Processing commentary text: གཉིས་པ། དཔེར་ན་འཛམ་བུའི་སོགས་ཚིགས་བཅད་གཉིས་ཏེ། སྦྱིན་སོགས་དགེ་བ་གཞན་ཐམས་ཅད་ཤེས་རབ་ཀྱི་ཕ་རོལ་ཏུ་ཕྱིན་པའི་རང་བཞིན་དུ་རོ་གཅིག་པ་དེའི་ཚུལ་དཔེར༷་བྱ་ན༷་འཛམ༷་བུའི༷་གླིང༷་ན༷་ཙན་དན་དང་ཨ་ག་རུ་སོགས་ཤིང༷་རྣམ༷ས་ཐ་དད་པ་བྱེ༷་བ༷་སྟོང༷་ཕྲག་དུ་མ་དེ་དག་ཀྱང་ཁ་དོག་དང་དྲི་ལ་སོགས་པ་རྣམ༷་པ༷་སྣ༷་ཚོག༷ས་ཡལ་སྡོང་མེ་འབྲས་སོགས་ཀྱི་དབྱིབས་རྣམ༷་པ༷་དུ༷་མ༷་གཟུགས༷་མང༷་བ༷་ཡོད་ཀྱང་། དེ་དག་གི་གྲིབ་མ་ལ་ནི་ཤིང་གི་གྲིབ༷་མར༷་གྱུར༷་པའི༷་རྣམ་གྲངས༷་སུ༷་བརྗོ༷ད་པ༷་ཙམ་མ༷་གཏོགས༷་པར༷། གྲིབ༷་མ༷་ཡིན་པ་ལ་ཤིང་བཞིན་དུ་མདོག་དང་དྲི་སོགས་སྣ༷་ཚོགས༷་མེ༷ད་ཅིང༷་། གྲིབ་མ་ཁོ་རང་གི་ངོས་ནས་ཤིང་སོ་སོའི་བྱེ༷་བྲག༷་བཞིན་དུ་ཡོ༷ད་པ་མ༷་ཡི༷ན་ནོ། །
2025-10-13 13:14:38,020 [INFO] Time taken to process commentary text: 0.62s
2025-10-13 13:14:38,020 [INFO] Processing commentary text: དཔེ་དེ༷་བཞིན༷་དུ་རྒྱལ༷་བའི༷་ལམ་ཕ༷་རོལ༷་ཏུ་ཕྱིན༷་པ་ལྔ༷་པོ་འདི༷་དག༷་ཀྱང༷་། དེ་ཉིད་རྟོགས་པའི་ཤེས་རབ་ཀྱིས་ཟིན་ན་འདི་ཀུན་ཀྱང་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པའི༷་མིང༷་ཉི༷ད་ཐོབ༷་པར༷་འགྱུར༷་ཏེ། འཇིག་རྟེན་འདས་པའི་ཕར་ཕྱིན་དུ་བགྲང་བ་དེ་ནི་ཤེས་རབ་ཀྱི་དབང་གིས་ཡིན་ལ་ལམ་དེ་དག་ཐམས་ཅད་རྣམ་ཀུན་མཆོག་ལྡན་གྱི་སྟོང་ཉིད་དུ་ཚུལ་གཅིག་པར་འགྱུར་རོ། །ལམ་གྱི་གནས་སྐབས་སུ་མ་ཟད་དགེ་བ་རྣམས་ཐམ༷ས་ཅ༷ད་མཁྱེན༷་པ༷་ཉི༷ད་ཀྱི་ཕྱིར༷་ཡོངས༷་སུ༷་བསྔོ༷་བར་བྱས༷་ན༷་རྒྱ་མཚོར་ཕྱིན་པའི་ཆུ་བཞིན་དུ་དགེ་བ་དེ་ཐམས་ཅད་ཀྱི་འབྲས་བུ་རྫོགས་པའི་བྱང༷་ཆུབ༷་ཅེས༷་བྱ༷་བར་ཕར་ཕྱིན་དྲུག༷་པོ༷་འདི༷་ཀུན༷་རོ༷་གཅི༷ག་ཏུ་འགྱུར༷་ཏེ་རྣམ་ཀུན་མཆོག་ལྡན་གྱི་སྟོང་ཉིད་འབྲས་བུའི་ཡེ་ཤེས་ཆོས་ཀྱི་སྐུར་ལྷུན་གྱིས་གྲུབ་པར་འགྱུར་རོ། །
2025-10-13 13:14:38,805 [INFO] Time taken to process commentary text: 0.79s
2025-10-13 13:14:38,805 [INFO] Processing commentary text: ༈གཞན་ལ་འཆད་པ་སོགས་ཀྱི་ཕན་ཡོན། གཉིས་པ་གཞན་ལ་འཆད་པའི་ཕན་ཡོན་ལ། ཇི་ལྟར་འཆད་པའི་ཚུལ་དང་། དེ་ལྟར་བཤད་པའི་ཕན་ཡོན་གཉིས། ༈ཇི་ལྟར་འཆད་པའི་ཚུལ། དང་པོ་ལ་སྤང་བྱ་ཤེར་ཕྱིན་བཅོས་མ་འཆད་ཚུལ་དང་། བླང་བྱ་ཤེར་ཕྱིན་ཡང་དག་འཆད་ཚུལ་གཉིས། དང་པོ། བྱང་ཆུབ་སེམས་དཔའ་གལ་ཏེ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔ༷འ་གང་ཞིག་རང་གིས་གལ༷་ཏེ༷་ཇི་སྐད་བཤད་པའི་ཡུམ་དོན་ཟབ་མོ་སྤྲོས་པ་དང་བྲལ་བའི་ཚུལ་རབ༷་ཏུ༷་མི༷་ཤེས༷་བཞི༷ན་དུ། གཟུགས༷་དང༷་འདུ༷་ཤེས༷་ཚོར༷་དང༷་སེམ༷ས་པ༷་རྣམ༷་པར༷་ཤེས༷་པའི་ཕུང་པོ་ལྔ་པོ་འདི་དག་མི༷་རྟག༷་པ་དང་དེས་མཚོན་པས་སྡུག་བསྔལ་བ་དང་། གང་ཟག་གི་བདག་མེད་ཙམ་དང་། ཉི་ཚེ་བའི་སྟོང་པ་ཙམ་དུ་ཡོངས༷་སུ༷་སྟོན༷་པ༷་བྱས་ཏེ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་གོ་ཞེས་སྨྲ་བ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་གཟུགས་བརྙན་ནམ་ཤེར་ཕྱིན་བཅོས༷་མའམ་ལྟར་སྣང་ལ༷་སྤྱོ༷ད་པ༷་སྟེ༷། ཆོས་ཉིད་དང་མི་མཐུན་པར་བསྟན་པ་དེས་ནི་ཐེག་པ་མཆོག་གི་དགོངས་པ་ཆུད་གཟོན་པར་བྱེད་ཀྱི། ཡུམ་དོན་ཇི་ལྟ་བར་རྟོགས་པའི་མཁས༷་པ༷་རྣམས་ཀྱིས་ནམ༷་ཡང༷་རྒྱལ་བའི་ཡེ་ཤེས་ཟབ་མོས་བཞག་པའི་ཆོས༷་རྣམ༷ས་དོན་དང་ཡི་གེར་ལྡན་པས་ཕྱིན་ཅི་མ་ལོག་པར་སྟོན་པར་བྱེད་དེ་དེ་བཞིན་གཤེགས་པའི་བསྟན་པ་ཟབ་མོ་ཉམས་པའམ་འཇིག༷་པར༷་མི་བྱེ༷ད་དོ༷། །
2025-10-13 13:14:40,758 [INFO] Time taken to process commentary text: 1.94s
2025-10-13 13:14:40,758 [INFO] Processing commentary text: གཉིས་པ། གང་ལ་གཟུགས་མིན་སོགས། ཆོས་སྟོན་པ་གང༷་ལ༷་གཟུགས༷་སུ་མངོན་པར་ཞེན་པ་མིན༷་པ་དང་དེ་བཞིན་དུ་ཚོར༷་བར་མིན༷་ལ་འདུ༷་ཤེས༷་སུ་མི༷་དམི༷གས་ཤིང༷་མ་རྣམ༷་པར༷་ཤེས༷་པ༷་དམིགས་པ་མ༷་ཡི༷ན་ཞིང་སེམ༷ས་པ༷་མི༷་དམི༷གས་ལ༷། གཟུགས་སོགས་ཆོས་ཀྱི་ངོ་བོ་དང་དེའི་ཁྱད་པར་མི་རྟག་སོགས་ཀྱིས་མཚོན་པའི་འཁོར་འདས་ཀྱི་ཆོས༷་ཀུན༷་ཡེ་ནས་སྐྱེ༷་མེ༷ད་སྟོང༷་པ་རྣམ་པར་རྟོག་པའི༷་སྤྱོད་ཡུལ་ཀུན་ལས་འདས་པའི་ཚུལ༷་དུ༷་རབ༷་ཏུ་ཤེ༷ས་ཤིང་གཞན་ལ་དེ་ལྟར་སྟོན་པ༷་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །
2025-10-13 13:14:41,307 [INFO] Time taken to process commentary text: 0.55s
2025-10-13 13:14:41,307 [INFO] Processing commentary text: ༈དེ་ལྟར་བཤད་པའི་ཕན་ཡོན། གཉིས་པ་ཤེར་ཕྱིན་ཡང་དག་པ་བཤད་པའི་ཕན་ཡོན་ལ་དངོས་དང་། དེའི་རྒྱུ་མཚན་གཉིས། དང་པོ། ལ་ལས་གངྒཱའི་སོགས་ཚིགས་བཅད་གཅིག་སྟེ། གང་ཟག་ལ༷་ལ༷ས་ག༷ངྒཱའི༷་ཀླུང༷་གི༷་བྱེ༷་མ་སྙེད༷་ཀྱི་ཞིང༷་རྣམ༷ས་ན༷་སེམ༷ས་ཅ༷ན་དུ་གཏོགས་པ་ཇི༷་སྙེད༷་ཅིག་འཁོད༷་པ་དེ་ཀུན༷་ཉན་རང་གི་འབྲས་བུ་མཐར་ཐུག་པ་དགྲ༷་བཅོ༷མ་པ་ཉི༷ད་ལ་བཀོད་པའམ་བཏུལ༷་བ་བས༷། གང་ཟག་གང༷་གིས༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདི༷་ཡི༷་གེར་བྲིས༷་ཏེ༷་སེམ༷ས་ཅ༷ན་མཆོག༷་ཅེས་འདིའི་དོན་རྟོགས་ཤིང་གཞན་ལ༷་འཆད་ནུས་པའི་བྱང་ཆུབ་སེམས་དཔའ་ལ་གླེགས༷་བམ་དེ་བྱི༷ན་ན་སྔ་མ་བས་འདི་ནི་བསོ༷ད་ནམ༷ས་ཆེས་ཁྱ༷ད་པར༷་དུ་འཕ༷གས་སོ། །
2025-10-13 13:14:41,824 [INFO] Time taken to process commentary text: 0.52s
2025-10-13 13:14:41,824 [INFO] Processing commentary text: གཉིས་པ་ལ་རྒྱུ་མཚན་དངོས་དང་། དེ་དཔེས་བསྟན་པ་གཉིས། དང་པོ། ཅི་ཕྱིར་ཞེ་ན་སོགས་ཚིགས་བཅད་གཅིག་སྟེ། དེ་ལྟར་བསོད་ནམས་འཕགས་པ་དེ་ཅི༷་ཡི་ཕྱིར༷་ཞེ༷་ན༷་སྨྲ༷་བའི་མཆོག༷་བྱང་ཆུབ་སེམས་དཔའ་དེ༷་དག༷་ལམ་འདིར༷་བསླབ༷་ནས༷་ཆོས༷་རྣམ༷ས་མཐའ༷་དག༷་སྟོང༷་པ༷་ཉི༷ད་དུ༷་ཐེག་པ་ཆེན་པོ་འདིར༷་སྟོན༷་པར་བྱེ༷ད་ལ། སྟོང་པ་ཉིད་ཀྱི་ཚུལ་དེ༷་ཐོས༷་ནས་བློ་དམན་པ་དག་གིས་ཀྱང་གཟུགས་དབུ་བ་རྡོས་པ་ལྟ་བུ་སོགས་སུ་གོ་ནས་ཉན༷་ཐོས༷་ཀྱི་རིགས་ཅན་རྣམས་ཀྱང་མྱུར༷་དུ༷་འཁོར་བ་ལས་རྣམ༷་པར༷་གྲོལ༷་བ་ལ༷་རེག༷་པ་དང་། དབང་པོ་འབྲིང་གིས་རྟེན་ཅིང་འབྲེལ་བར་འབྱུང་བའི་དོན་མཐོང་ནས་རང༷་རྒྱལ༷་བྱང༷་ཆུབ༷་ཐོབ་པ་དང༷་ནི༷། དབང་པོ་རྣོན་པོས་ཆོས་ཀུན་མཉམ་པ་ཉིད་དུ་རྟོགས་ནས་སངས༷་རྒྱས༷་ཀྱི་བྱང༷་ཆུབ༷་ལ་རེག༷་པར་འགྱུར་རོ། །
2025-10-13 13:14:42,556 [INFO] Time taken to process commentary text: 0.73s
2025-10-13 13:14:42,556 [INFO] Processing commentary text: གཉིས་པ་ལ་མྱུ་གུའི་དཔེས་མདོར་བསྟན་པ་དང་། ཉི་མ་དང་ཀླུ་ཡི་དཔེས་རྒྱས་པར་བཤད་པ་གཉིས། དང་པོ་མྱུ་གུ་མེད་པར་སོགས་ཚིགས་བཅད་གཅིག་སྟེ། ཇི་ལྟར་མྱུ༷་གུ༷་མེ༷ད་པར༷་ནི་འཇིག༷་རྟེན༷་ན་སྡོང༷་པོ་འབྱུང༷་བ་ཡོང༷་ཡེ་མེ༷ད་པ་ཡིན་ན༷། སྡོང་པོ་མེད་པ་དེ༷་ལ༷་ཡལ༷་ག་དང་འདབ༷་མ་དང་མེ༷་ཏོག༷་དང་འབྲས༷་བུ༷་ག་ལ༷་འབྱུང༷་སྟེ་མི་འབྱུང་ངོ་། །དེ་བཞིན་དུ་རྒྱལ་བའི་ཡུམ་ནས་བསྟན་པའི་དོན་དམ་པ་དང་ཀུན་རྫོབ་པའི་བྱང༷་ཆུབ༷་ཀྱི་སེམ༷ས་མྱུ་གུ་ལྟ་བུ་མེ༷ད་ན་སྡོང་པོ་ལྟ་བུའི་རྒྱལ༷་བ་འཇིག༷་རྟེན༷་དུ༷་འབྱུང༷་བའང་ཡོང༷་ཡེ་མེ༷ད་ལ༷། དེ་མེད་ན་སངས་རྒྱས་དེས་ཆོས་བསྟན་པའི་འབྲས༷་བུ༷་ཡལ་འདབ་སོགས་དང་མཚུངས་པར་བརྒྱ༷་བྱི༷ན་དང་ཚངས༷་པ༷་དང་ཉན༷་ཐོས༷་རྣམས་ཀྱང་ག༷་ལ་འབྱུང༷་སྟེ་རྒྱུ་མེད་པའི་ཕྱིར་རོ། །
2025-10-13 13:14:43,281 [INFO] Time taken to process commentary text: 0.73s
2025-10-13 13:14:43,281 [INFO] Processing commentary text: གཉིས་པ་ལ། རྗེས་འགྲོའི་དཔེ་ཉི་མས་མཚོན་པ་དང་། ལྡོག་པའི་དཔེ་ཀླུ་བདག་གིས་མཚོན་པ་གཉིས། དང་པོ། ཉི་མའི་དཀྱིལ་འཁོར་སོགས་ཚིགས་བཅད་གཅིག་སྟེ། འདི་ལྟར་ཉི༷་མའི༷་དཀྱིལ༷་འཁོར་ལས་གང༷་གི་ཚེ༷་འོ༷ད་ཀྱི༷་དྲྭ༷་བ༷་ཕྱོགས་བཅུར་སྣང་བའམ་འགྱེད༷་པ་དེ༷་ཡི་ཚེ༷་སེམ༷ས་ཅ༷ན་རྣམས་ལ༷ས་ཀྱི་མཐའ་སྣ་ཚོགས་བྱེ༷ད་པ་ལ་བརྩོན༷་པ༷་དེ༷་བཞིན༷་དུ༷། མཁས༷་པ༷་དག་གིས་རྒྱལ་བའི་ཤེས༷་རབ་ཀྱི་ཕ་རོལ་ཏུ་ཕྱིན་པ་རྣམ་པ་ཐམས་ཅད་མཁྱེན་པའི་ཡེ་ཤེས་ཐོབ་པའི་ཕྱིར་འཇིག༷་རྟེན༷་དུ་སྨོན༷་འཇུག༷་གི་སེམ༷ས་བསྐྱེད་པ་བྱུང༷་ན༷། དེ་ལས་འབྲས་བུ་རྒྱལ་བའི་ཡེ་ཤེས་བླ་ན་མེད་པ་འབྱུང་ལ། ཡེ༷་ཤེས༷་དེ་ཉིད་ཀྱིས༷་ནི༷་ཤེས་བྱ་ཐམས་ཅད་ཕྱིན་ཅི་མ་ལོག་པར་གཟིགས་པའི་སྒོ་ནས་གདུལ་བྱ་རྣམས་ལ་དམིགས་བྱེད་པའི་ཆོས་ཀྱི་འོད་ཟེར་གཏོང་བས་སེམ༷ས་ཅ༷ན་རྣམས་གནས་སྐབས་དང་མཐར་ཐུག་གི་ཡོན༷་ཏན༷་གྱི་ཆོས༷་རྣམས་དང༷་ལྡན༷་པར་འགྱུར་རོ།
2025-10-13 13:14:44,331 [INFO] Time taken to process commentary text: 1.05s
2025-10-13 13:14:44,331 [INFO] Processing commentary text: །གཉིས་པ། དཔེར་ན་མ་དྲོས་སོགས་ཚིགས་བཅད་གཉིས་ཏེ། དཔེར༷་བྱ་ན༷་མ༷་དྲོས༷་པའི་མཚོ༷་ལ༷་ཀླུ་ཡི་བདག༷་པོ་ཉིད་མེ༷ད་པར་གྱུར༷་ན༷་འཛམ༷་བུའི༷་གླིང༷་འདིར༷་ཀླུ་དེའི་མཐུ་ལས་བྱུང་བའི་ཆུ༷་ཀླུང༷་རྣམས་འབབ༷་པར༷་ག༷་ལ༷་འགྱུར༷་ཏེ་མི་འབབ་ལ། ཆུ༷་ཀླུང༷་མེ༷ད་ན༷་ན་གཤེར་མེད་པའི་ཕྱིར་མེ༷་ཏོག༷་དང་འབྲས༷་བུ༷་རྣམས་ཀྱང་འབྱུང༷་བར་མི༷་འགྱུར༷་རོ། །གཞན་ཡང་ཆུ་མ་བུ་འཕྲད་པ་ལས་བྱུང་བའི་རྒྱ༷་མཚོ༷་ཆེན་པོ་དག་ལ༷་ཡང༷་རིན༷་ཆེན༷་སྣ་ཚོགས་ཀྱི་གཟུགས༷་མི་འདྲ་བ་མང༷་པོ་ཡང་མེ༷ད་པར༷་འགྱུར༷་རོ། །དཔེ་དེ༷་བཞིན༷་དུ་འཇིག་རྟེན་འདིར༷་ཡང༷་ཀླུའི་བདག་པོ་དང་འདྲ་བའི་བྱང༷་ཆུབ༷་སེམ༷ས་གཉིས་ཟུང་དུ་འཇུག་པ་སྟོང་ཉིད་སྙིང་རྗེའི་སྙིང་པོ་ཅན་མེ༷ད་ན། བདེ༷་བར་གཤེ༷གས་པ་རྣམས་ཀྱི༷་ཡེ༷་ཤེས༷་གང་ཞིག་བྱང་ཆུབ་ཀྱི་ས་བོན་རྒྱས་པར་བྱེད་པ་སོགས་ཀྱི་སྒོ་ནས་ཆུ་ཀླུང་གི་རྒྱུན་དང་འདྲ་བ་དེ་འཇིག༷་རྟེན༷་འདི༷་དག༷་ཀུན༷་ཏུ༷་ག༷་ལ༷་འབྱུང༷་སྟེ་འབྱུང་མི་རིགས་སོ། །ཡེ༷་ཤེས༷་ཆུ་རྒྱུན་ལྟ་བུ་དེ་མེ༷ད་ན༷་དེས་ཆོས་བསྟན་པ་གདུལ་བྱ་རྣམས་ཀྱིས་ཐོས་སོགས་ཀྱི་སྒོ་ནས་མངོན་མཐོ་དང་ངེས་ལེགས་ཀྱི་རྒྱུར་གྱུར་པའི་དགེ་བའི་ཡོན༷་ཏན༷་མེ་ཏོག་ལྟ་བུ་སྒྲུབ་ཅིང་འཕེལ༷་བའང་མེ༷ད་ལ། དེ་མེད་ན་དེའི་འབྲས་བུ་བྱང༷་ཆུབ༷་གསུམ་ཡང་མེ༷ད་དོ། །རིན་པོ་ཆེས་གང་བའི་རྒྱ༷་མཚོ༷་དང་འདྲ༷་བའི༷་སངས༷་རྒྱས༷་ཀྱི་ཆོས༷་སྟོབས་ལ་སོགས་པ་དཔག་ཏུ་མེད་པ་རྣམས་ཀྱང༷་མེ༷ད་པར༷་འགྱུར༷་བས་ན་སྟོང་ཉིད་སྙིང་རྗེའི་སྙིང་པོ་ཅན་བདེན་པ་གཉིས་སུ་དབྱེར་མེད་པའི་བྱང་ཆུབ་སེམས་རིན་པོ་ཆེ་ཡོད་ན་ལམ་དང་འབྲས་བུའི་ཡོན་ཏན་ཐམས་ཅད་ཀྱང་དེའི་རྗེས་སུ་ཡོད་པ་དང་། དེ་མེད་ན་གཞན་ཀུན་ཀྱང་ལྡོག་པའི་ཕྱིར་འདི་ཉིད་གཅིག་པུ་དཀར་པོའི་ཆོས་ཐམས་ཅད་ཀྱི་རྩ་བར་གྱུར་པའོ། །
2025-10-13 13:14:47,263 [INFO] Time taken to process commentary text: 2.93s
2025-10-13 13:14:47,263 [INFO] Processing commentary text: ༈དེའི་རང་བཞིན་རྒྱུད་ལ་བསྐྱེད་པའི་ཚུལ། བཞི་པ་ཤེར་ཕྱིན་དེའི་རང་བཞིན་རྒྱུད་ལ་བསྐྱེད་པར་བྱ་བ་ལ། རྗེས་ཐོབ་ཏུ་བྱ་བ་དང་། མཉམ་བཞག་ཏུ་བསྒོམ་པ་གཉིས།༈རྗེས་ཐོབ་ཏུ་བྱ་བ། དང་པོ་ལ་བསོད་ནམས་སྤེལ་བའི་རྒྱུ་ཡི་རང་། ཆུད་མི་ཟ་བའི་རྒྱུ་བསྔོ་བ། གོང་ནས་གོང་དུ་འཕེལ་བའི་རྒྱུ་མོས་པ་གསུམ།༈བསོད་ནམས་སྤེལ་བའི་རྒྱུ་ཡི་རང་། དང་པོ་ལ་བྱང་སེམས་ཀྱི་ཡི་རང་གི་ཕན་ཡོན་བསྟན་པ་དང་། ཡི་རང་དང་བསྔོ་བའི་གཞི་ཐུན་མོང་དུ་བསྟན་པ་གཉིས། དང་པོ་ལ་དཔེ་དང་དོན་གཉིས། དང་པོ། འཇིག་རྟེན་འདི་ན་སོགས་ཚིགས་བཅད་གཅིག་སྟེ། །འཇིག༷་རྟེན༷་གྱི་ཁམས་འདི༷་ན༷་སྣང༷་བར་བྱེ༷ད་པའི་འོད་ཅན་རྒྱུ་སྐར་དང་མེ་སྒྲོན་ལ་སོགས་པ་དང་། མེ་ཁྱེར་དང་སྒྲོན་མེ་ཐོགས་པ་ལ་སོགས་པའི་སྲོག༷་ཆག༷ས་ཇི༷་སྙེད༷་པ༷་ཀུན༷་གྱིས༷་ཕྱོགས་རྣམས་སྣང༷་བར༷་བྱ༷་བའི་ཕྱིར༷་རང་རང་གི་ལུས་དང་རྫས་ཀྱི་འོ༷ད་རྣམ༷ས་ཕྱོགས་གཅིག་ཏུ་བྱུང༷་བ༷་བས༷། ཉི༷་མའི༷་དཀྱིལ༷་འཁོར༷་གྱི་འོ༷ད་ཟེར༷་གཅི༷ག་པ་བྱུང༷་བ་ནི་ཆེས༷་མཆོག༷་སྟེ༷། སྣང༷་བྱེ༷ད་ཚོག༷ས་ཀྱི༷་འོ༷ད་གཞན་རྣམ༷ས་ཀུན༷་གྱིས༷་དེའི་གསལ་བ་དང་ཁྱབ་པའི་ཚུལ་ལ་འགྲན་པའི་ཆར༷་མི༷་ཕོ༷ད་དོ། །
2025-10-13 13:14:48,977 [INFO] Time taken to process commentary text: 1.71s
2025-10-13 13:14:48,977 [INFO] Processing commentary text: གཉིས་པ། ཉན་ཐོས་ཚོགས་རྣམས་སོགས་ཚིགས་བཅད་གཅིག་སྟེ། བཤད་མ་ཐག་པའི་དཔེ་དེ་བཞིན་དུ་ཉན༷་ཐོས༷་ཀྱི་ཚོགས༷་རྣམ༷ས་ཀྱིས་ཇི༷་སྙེད༷་པའི་སྦྱིན༷་པ་དང༷་ཚུལ༷་ཁྲིམས༷་དང༷་བསྒོམ༷་པ་དང༷་རབ༷་ཏུ༷་ལྡན༷་པའི༷་བསོ༷ད་ནམས༷་བྱ་བའི་དངོས་པོ་གསུམ་གྱི་ཚོགས༷་བསྐྱེད་པའང༷་། བྱང༷་ཆུབ༷་སེམ༷ས་དཔའི༷་རྗེས༷་སུ༷་ཡི༷་རང༷་གི་སེམ༷ས་སྐད་ཅི༷ག་གཅིག་བསྐྱེད་པ་ལ༷། ཉན༷་ཐོས༷་ཚོགས༷་ཀྱི༷་བསོ༷ད་ནམས༷་ཕུང༷་པོ༷ས་ཆར༷་ཡང་མི༷་ཕོད༷་དེ་ཉན་ཐོས་ཀྱི་དགེ་རྩ་དངོས་པོ་ཇི་ཙམ་ཆེ་ཡང་དམིགས་རྣམ་རྒྱ་ཆུང་ཞིང་རྟོག་པའི་དྲི་མ་མ་དག་ལ་ཐབས་མཁས་པའི་བསྔོ་བས་མ་ཟིན་པས་འབྲས་བུ་རྒྱ་ཆུང་བའི་ཕྱིར་རོ། །
2025-10-13 13:14:49,506 [INFO] Time taken to process commentary text: 0.53s
2025-10-13 13:14:49,506 [INFO] Processing commentary text: གཉིས་པ་ཡི་རང་དང་བསྔོ་བའི་གཞི་ནི། འདས་དུས་སྔོན་གྱི་སོགས་ཚིགས་བཅད་གསུམ་སྟེ། འདས༷་པའི་དུས༷་ན་སྔོ༷ན་གྱི༷་སངས༷་རྒྱས༷་བྱེ༷་བ༷་ཁྲག༷་ཁྲིག༷་གང༷་ཞིག །ཞིང༷་མང༷་པོ་མཐའ༷་ཡས༷་བྱེ༷་བ་ཕྲག་སྟོང༷་དག༷་ན༷་གང༷་བཞུགས༷་པ་ཞེས་པའི་མཚོན་ཏེ་འདས་པའི་སངས་རྒྱས་མཐའ་ཡས་པ་དང༷་། གང༷་ཡང༷་འཁོར་བའི་མྱ༷་ངན༷་ལས་འདས༷་པ་འཇིག༷་རྟེན༷་གྱི་མགོན༷་པོ༷་རྣམ༷ས་ད་ལྟར་འཚོ་ཞིང་གཞེས་ཏེ་སྡུག༷་བསྔལ༷་ཟ༷ད་པར༷་བྱ༷་བའི་ཕྱིར༷་རིན༷་ཆེན༷་ཆོས༷་སྟོན༷་པ༷་དེ་ཐམས་ཅད་ཀྱིས་དང༷་པོ༷་བྱང༷་ཆུབ༷་མཆོག༷་ཏུ༷་ཐུགས༷་བསྐྱེ༷ད་པ་རང་རྒྱུད་ལ་བསྐྱེ༷ད་པ༷་ནས༷་བཟུང་སྟེ་རྣམ༷་པར༷་འདྲེན༷་པ༷་དེ་རྣམ༷ས་ཀྱི༷་དམ༷་པའི་ཆོས༷་ནུབ་པའམ་ཟ༷ད་པར་གྱུར་པ་ཉིད་ཀྱི༷་དུས༷་དེ༷་ཡི་བར༷་གྱི་རྒྱལ༷་བ༷་དེ༷་དག༷་གི་བསམ་པ་ཐུགས་བསྐྱེད་པའི་བསོ༷ད་ནམས༷་གང༷་ཡི༷ན་པ༷་དང་། སྦྱོར་བ་ཕ༷་རོལ༷་ཏུ་ཕྱིན༷་པ་དྲུག་དང༷་ལྡན༷་པ་དང༷་། འབྲས་བུ་སྟོབས་ལ་སོགས་པ་སངས༷་རྒྱས༷་ཀྱི་ཆོས༷་གང༷་ཐོབ་པ་དང༷་། གང༷་གཞན་ཡང༷་སངས༷་རྒྱས༷་ཀྱི་སྲས༷་བྱང་ཆུབ་སེམས་དཔའ་རྣམ༷ས་དང༷་ནི༷་ཉན༷་ཐོས༷་དང༷་རང་རྒྱལ་བཅས་པ་དེ་དག་གི་སློབ༷་པ་དང༷་མི༷་སློབ༷་པའི་དགེ༷་བ༷་དང་ཟག༷་བཅས༷་དང་ཟག༷་པ་མེ༷ད་པ༷་དེ་ཐམས་ཅད་རང་གི་བློས་གཅིག་ཏུ་བསྡུས༷་ནས༷་བྱང༷་ཆུབ༷་སེམ༷ས་དཔའ༷་དེས་དེ་ཡི་རྗེས༷་སུ༷་བསམ་པ་ཐག་པ་ནས་དགའ་བས་ཡི༷་རང༷་བར་བྱ་ཞིང༷་བླ་མེད་བྱང་ཆུབ་ཏུ་སེམས་བསྐྱེད་པར་བྱས་ཏེ་དེ་ཡང་མུ་མེད་པའི་འགྲོ༷་བའི༷་དོན༷་བསྒྲུབ་པའི་རྒྱུ༷་རུ་བླ་ན་མེད་པའི་བྱང༷་ཆུབ༷་ཆེན་པོ་ཐོབ་པའི་ཕྱིར༷་ནི༷་རང་གཞན་གྱི་དགེ་རྩ་དེ་ཐམ༷ས་ཅ༷ད་གཅིག་ཏུ་བསྡུས་ནས་བསྔོ༷་བར་བྱ་སྟེ། ཀུན་རྫོབ་ཏུ་བསྔོ་བའི་གནས་ཡང་དག་ལ་དམིགས་པའི་སེམས་པ་འདུན་པ་དང་བཅས་པས་མདའ་འཕང་པ་ལྟར་དགེ་རྩ་དེར་སྒྱུར་བར་བྱེད་པ་ནི་བསྔོ་བའི་ངོ་བོའོ། །༈ཆུད་མི་ཟ་བའི་རྒྱུ་བསྔོ་བ།
2025-10-13 13:14:52,853 [INFO] Time taken to process commentary text: 3.36s
2025-10-13 13:14:52,853 [INFO] Processing commentary text: གཉིས་པ་བསྔོ་བ་ལ་དངོས་དང་། དེ་ལྟར་བསྔོས་པའི་ཕན་ཡོན་གཉིས། དང་པོ་ལ། དོན་དམ་མི་དམིགས་པའི་ཚུལ་གྱིས་བསྔོ་བ་དང་། ཀུན་རྫོབ་ཏུ་སངས་རྒྱས་ཀྱི་རྗེས་སུ་སློབ་པའི་བསྔོ་བ་གཉིས། དང་པོ་ལ་དགག་སྒྲུབ་སོ་སོར་བཤད་པ་དང་། དེའི་དོན་བསྡུ་དཔེ་དང་བཅས་པར་བསྟན་པ་གཉིས། དང་པོ་ལ་དགག་བྱ་དམིགས་བཅས་ཀྱི་བསྔོ་བ། བསྒྲུབ་བྱ་དམིགས་མེད་ཀྱི་བསྔོ་བ་གཉིས། དང་པོ། ཡོངས་བསྔོ་གལ་ཏེ་སོགས་ཚིགས་བཅད་གཅིག་སྟེ། ཡོངས༷་སུ་བསྔོ༷་བ་དེ་ལའང་གལ༷་ཏེ༷་སྔོ་བྱེད་ཀྱི་སེམ༷ས་སུ༷་བདེན་པར་ཞེན་པའི་འདུ༷་ཤེས༷་འབྱུང༷་བར་འགྱུར༷་ཞིང༷་། གང་དུ་བསྔོ་བའི་གནས་བྱང༷་ཆུབ༷་ལ་ཡང་དེར་ཞེན་གྱི་འདུ༷་ཤེས༷་དང་། ཡོངས༷་སུ་བསྔོ༷་ཡུལ་གྱི་སེམ༷ས་ཅ༷ན་དུ་འདུ༷་ཤེས༷་པ་བྱུང་ན༷། མངོན་པར་ཞེན་པའི་འདུ༷་ཤེས༷་ཀྱིས་བཅིང་བའི་ཕྱིར༷་ན༷་དམིགས་པ་ཅན་གྱི་ལྟ༷་བ་ལ་གན༷ས་ཤིང་སེམ༷ས་དེ་ནི༷་བསྔོ་བའི་འཁོར་གསུམ༷་ལ༷་བདེན་ཞེན་གྱིས་ཆགས༷་པའི་དམི༷གས་པ༷་ཡོ༷ད་པས༷་ཕྱིན་ཅི་མ་ལོག་པའི་རང་བཞིན་ཅན་གྱི་ཡོངས༷་སུ༷་བསྔོ༷་བར༷་ཆུད༷་པ་མ༷་ཡི༷ན་ཏེ། བསྔོ་བ་རྣམ་དག་གི་གྲངས་སུ་མི་གཏོགས་སོ། །
2025-10-13 13:14:54,569 [INFO] Time taken to process commentary text: 1.70s
2025-10-13 13:14:54,569 [INFO] Processing commentary text: གཉིས་པ་གལ་ཏེ་འདི་ལྟར་སོགས་ཚིགས་བཅད་གཅིག་སྟེ། གལ༷་ཏེ༷་དམིགས་པ་ཅན་གྱི་བསྔོ་ཚུལ་དེ་ལས་བཟློག་ནས་འདི༷་ལྟར༷་བསྔོ་བྱའི་དགེ་བ་དང་སྔོ་བྱེད་ཀྱི་སེམས་ཏེ་གང་གིས་གང་བསྔོ་བའི་ཆོས༷་འདི༷་ཀུན་རྫོབ་ཏུ་སྐད་ཅིག་མ་ཡིན་པས་འགགས༷་ཤིང༷་རང་བཞིན་གྱིས་ཟ༷ད་པ༷་དང༷་། གང༷་དུ༷་ཡོངས༷་སུ༷་བསྔོ༷་བ༷་ཡི་གནས་བྱང་ཆུབ་དེ༷་ཡང༷་སྔ་མ་དང་དུས་མཉམ་དུ་མི་སྐྱེ་བས་ཟ༷ད་པའ༷མ་མེད་པ་དང༷་། དོན་དམ་པར་བསྔོ་བྱ་སྔོ་བྱེད་བསྔོ་བའི་ཆོས་གསུམ་པོ་དེ་སྐད་ཅིག་དང་རྡུལ་ཕྲན་ཙམ་དུ་ཡང་གྲུབ་པ་མེད་པས་རང་གི་ངོ་བོས་མ་སྐྱེས་པའམ་ཡེ་ནས་འགགས་ཤིང་ཟད་པ་སྟེ་ཡོད་མ་མྱོང་བའི་ཕྱིར། དོན་དམ་པར་ཆོས༷་ཀྱིས༷་ཆོས༷་ལ༷་ནམ༷་ཡང༷་མི༷་བསྔོ༷་བའམ་བསྔོ་རྒྱུ་མེད་པའི་ཚུལ་ཤེས༷་པར་གྱུར༷་ན༷་བསྔོ་བའི་འཁོར་གསུམ་ལ་མི་ཆགས་པ་དེ༷་ལྟར༷་རབ༷་ཏུ༷་ཤེས༷་པས༷་ཟིན་པ་དེ་ནི་ལེགས་པར་ཡོངས༷་སུ༷་བསྔོས༷་པ༷་ཞེས་བྱ་བ་ཡི༷ན་ནོ། །
2025-10-13 13:14:55,773 [INFO] Time taken to process commentary text: 1.21s
2025-10-13 13:14:55,773 [INFO] Processing commentary text: གསུམ་པ་དེ་གཉིས་ཀྱི་དོན་བསྡུ། གལ་ཏེ་མཚན་མར་སོགས་ཚིགས་བཅད་གཅིག་སྟེ། མདོར་ན་གང་ཞིག་གང་དུ་བསྔོ་བ་སོགས་ཆོས་གསུམ་ཡུལ་དུ་བྱས་ནས་འདུན་པས་བསྔོ་མོད་ཀྱི་དེ་ནི་ཀུན་རྫོབ་སྒྱུ་མ་ལྟ་བུའི་ཚུལ་དུ་ཤེས་དགོས་ཀྱི། གལ༷་ཏེ༷་ཆོས་གསུམ་པོ་དེ་ལ་མཚ༷ན་མར༷་རློམ་ཞིང་བསྔོ་བར་བྱེ༷ད་ན༷་དེ༷་ནི༷་ཡང་དག་པར་བསྔོ༷་བ་མ༷་ཡི༷ན་ནོ། །ཇི༷་སྟེ༷་ཆོས་གསུམ་པོ་དེ་ལ་མཚ༷ན༷་མ༷་མེ༷ད་པའི་རང་བཞིན་དུ་ཤེས་ཤིང་བསྔོས་ན༷་དེ་ནི་བྱང༷་ཆུབ༷་ཏུ་ཡང་དག་པར་བསྔོ༷་བ༷་ཡི༷ན་ཏེ། ཇི༷་ལྟར༷་དུག༷་དང༷་འདྲེས༷་པའི༷་ཁ༷་ཟས༷་བཟང༷་པོ་ཟ༷་བ༷་ན་ཟས་བཟང་ཡང་དུག་གིས་གནོད་པ་ཡིན་ལ། དཀར༷་པོ༷འི་ཆོས༷་ཡིན་ཀྱང་དེ་ལ༷་བདེན་པར་ཞེན་པའི་འདུ་ཤེས་ཀྱིས་དམི༷གས་པ༷འང༷་ཟས་དུག་དང་འདྲེས་པ་དེ༷་འདྲར༷་རྒྱལ༷་བས༷་གསུ༷ངས་སོ། །
2025-10-13 13:14:56,622 [INFO] Time taken to process commentary text: 0.85s
2025-10-13 13:14:56,622 [INFO] Processing commentary text: གཉིས་པ་ཀུན་རྫོབ་ཀྱི་བསྔོ་བ་ནི། དེ་ལྟས་འདི་ལྟར་སོགས་ཚིགས་བཅད་གཅིག་སྟེ། བསྔོ་བ་རྣམ་དག་ཡིན་མིན་དེ༷་ལྟ༷་བས་ན་འདི༷་ལྟར༷་སྐྱོན་ཡོན་ཤེས་ནས་ཡོངས༷་སུ༷་བསྔོ༷་བ༷་ལ་བསླབ༷་པར་བྱ༷་སྟེ༷། ཇི༷་ལྟར༷་རྒྱལ༷་བ༷་དེ༷་དག༷་གིས་རྗེས་སུ་ཡི་རང་དང་བསྔོ་བའི་དགེ༷་བ༷་ཕྱིན་ཅི་མ་ལོག་པ་དེ༷་འདི་ལྟ་བུའོ་ཞེས་ཐུགས་སུ་ཆུད་པའམ་མཁྱེན༷་པའི༷་རྣམ༷་པ༷་གང༷་ལྟ་བུ་ཡི༷ན་པ་སྟེ་ཀུན་རྫོབ་ཏུ་བསྔོ་བའི་ངོ་བོའམ་རྣམ་པ་ཇི་ལྟ་བུ་ཡིན་པ་དང་། དེ་ལས་ཐ་སྙད་དུ་འབྲས་བུ་མི་བསླུ་བར་འབྱུང༷་བ་གང༷་དང་ཅི་འདྲ་བ་ཡིན་པ་དང་། དེ་དག་དོན་དམ་པར་མི་དམིགས་པའི་མཚ༷ན་ཉི༷ད་གང༷་ལྟ་བུ་ཡི༷ན་པ་སྟེ། མདོར་ན་བདེན་གཉིས་དབྱེར་མེད་པའི་རང་བཞིན་ཐུགས་སུ་ཆུད་ནས་རྒྱལ་བས་ཡི་རང་དང་བསྔོ་བ་ཇི་ལྟར་མཛད་པ་དེ་ལ༷། དེ་དང་མཐུན་པར་བདག་གིས་ཀྱང་རྗེས༷་སུ༷་ཡི༷་རང༷་བ་དེ༷་ལྟ༷་བུར་བྱ་ཞིང་དེ༷་ལྟར༷་ཡོངས༷་སུ༷་བསྔོ༷འོ་སྙམ་པ་ནི་རྒྱལ་བ་རྣམས་ཀྱི་ཇི་ལྟར་བསྔོ་བ་བཞིན་བསྔོའོ་སྙམ་པས་རང་ཉིད་ཇི་ལྟར་བསྔོ་བའི་ཚུལ་ལ་མ་མཁས་ཀྱང་མཁས་པ་གཞན་གྱི་རྗེས་སུ་བསྔོ་བས་བསྔོ་བ་ཡང་དག་པའི་རྗེས་སུ་མཐུན་པར་འགྱུར་ཏེ། བཟང་པོ་སྤྱོད་པའི་སྨོན་ལམ་ལས། འཇམ་དཔལ་དཔའ་བོས་སོགས་ཚིགས་སུ་བཅད་པ་གཉིས་གསུངས་པ་བཞིན་ནོ། །
2025-10-13 13:14:58,821 [INFO] Time taken to process commentary text: 2.20s
2025-10-13 13:14:58,821 [INFO] Processing commentary text: གཉིས་པ་དེ་ལྟར་བསྔོས་པའི་ཕན་ཡོན་ལ། དངོས་དང་དེ་དཔེ་ཡི་སྒོ་ནས་རྒྱས་པར་བསྟན་པ་གཉིས། དང་པོ། དེ་ལྟར་བསོད་ནམས་སོགས་ཚིགས་བཅད་གཅིག་སྟེ། ཇི་སྐད་བཤད་པ་དེ༷་ལྟར༷་བསོ༷ད་ནམས༷་ཐམས་ཅད་བྱང༷་ཆུབ༷་ཆེན་པོར་ཡོངས༷་སུ༷་བསྔོ༷་བ་བྱེ༷ད་ན༷། རྒྱུ་བསྔོ་བ་དུག༷་མེ༷ད་པ་ཡིན་པ་དང་དེའི་འབྲས་བུ་སངས༷་རྒྱས༷་མི༷་སྤོང༷་བའམ་ཐོབ་པ་ཡིན་པ་དང་རྒྱལ༷་བས༷་གསུ༷ངས་པའི་ཆོས་ཐེག་པ་ཆེན་པོ་བཞིན་ཕྱིན་ཅི་མ་ལོག་པར༷་སྨྲ༷་བ་ཡིན་ནོ། །དེ༷་ལྟར༷་མི་དམིགས་པའི་ཚུལ་གྱིས་ཡོངས༷་སུ་བསྔོ༷་བར་བྱེད་པའི་དཔའ༷་བོ༷་བྱང་ཆུབ་སེམས་དཔའ་དེས། འཇིག༷་རྟེན༷་ན་དམི༷གས་པ་ཅ༷ན་གྱི༷་བྱང༷་ཆུབ༷་སེམ༷ས་དཔའ༷་ཇི༷་སྙེད༷་ཡོད་པ་ཐམ༷ས་ཅ༷ད་ཟིལ༷་གྱིས༷་གནོ༷ན་པར་བྱེད་དོ། །
2025-10-13 13:14:59,520 [INFO] Time taken to process commentary text: 0.70s
2025-10-13 13:14:59,520 [INFO] Processing commentary text: གཉིས་པ་ལ། འབྲས་བུ་རྣམ་མཁྱེན་ཐོབ་པ་དང་། ལམ་ཕར་ཕྱིན་དག་པ་ཐོབ་ཚུལ་གཉིས། དང་པོ་ལ་དམིགས་བུའི་དཔེས་ཕར་ཕྱིན་གཞན་རྣམ་མཁྱེན་དུ་འཁྲིད་པ། མིག་མ་བྲིས་པས་ཕར་ཕྱིན་གཞན་ཚང་ཡང་རྣམ་མཁྱེན་མི་ཐོབ་པའི་ཚུལ་གཉིས། དང་པོ། དམུས་ལོང་དམིགས་བུ་སོགས་ཚིགས་བཅད་གཅིག་སྟེ། ཇི་ལྟར་མིག་མེད་པའི་དམུ༷ས་ལོང༷་གང་ཞིག་ལམ་དུ་འཁྲིད་མཁན་གྱི་དམི༷གས་བུ༷་མེ༷ད་པ༷་བྱེ༷་བ༷་ཁྲག༷་ཁྲིག༷་རྣམ༷ས་ལྷན་ཅིག་ཚོགས་པར་གྱུར་ཀྱང་། རང་གི་མདུན་ན་གནས་པའི་ལམ༷་ཡང༷་མི་མཐོང་ཞིང་མི༷་ཤེས༷་ན། ལམ་དེར་ཞུགས་ནས་གྲོང༷་ཁྱེར༷་གཞན་དུ་འཇུག༷་པར༷་ག༷་ལ༷་འགྱུར༷་ཏེ་དེ་ནི་གནས་མེད་དོ། །དེ་བཞིན་དུ་ཤེས༷་ར༷བ་ཀྱི་ཕ་རོལ་ཏུ་ཕྱིན་པ་མིག་ལྟ་བུ་འདི་མེ༷ད་ན༷་རང་ངོས་ནས་མིག༷་མེ༷ད་པ་ལྟ་བུའི་སྦྱིན་སོགས་ཕ༷་རོལ༷་ཏུ་ཕྱིན༷་པ་ལྔ༷་པོ་འདི༷་ཕྱོགས་སུ་འཁྲིད་པའི་དམི༷གས་བུ༷་ལྟ་བུ་ཤེས་རབ་ཀྱིས་མ་བཟུང་བར་གྲོགས་དེ་མེ༷ད་པས༷་ནི་འཕགས་ལམ་མི་ཤེས་པའི་ཕྱིར་རྫོགས་པའི་བྱང༷་ཆུབ༷་ཀྱི་གྲོང་ཁྱེར་ལ་རེག༷་པར༷་ནུས༷་པ་མ༷་ཡི༷ན་ནོ། །
2025-10-13 13:15:01,085 [INFO] Time taken to process commentary text: 1.57s
2025-10-13 13:15:01,085 [INFO] Processing commentary text: གཉིས་པ། གང་ཚེ་ཤེས་རབ་སོགས་ཚིགས་བཅད་གཅིག་སྟེ། གང༷་གི་ཚེ༷་སྦྱིན་སོགས་དགེ་ཆོས་གཞན་དེ་དག་འཁོར་གསུམ་མི་རྟོག་པའི་ཤེས༷་རབ༷་ཀྱིས༷་ནི༷་རབ༷་ཏུ༷་ཟི༷ན་པར་གྱུར༷་ན༷་དེ༷་ཡི་ཚེ༷་དེ་དག་མིག༷་རྙེད༷་པར་གྱུར༷་ཅིང༷་ཕ་རོལ་ཏུ་ཕྱིན་པ་འདི༷་ཡི༷་མིང༷་ཐོབ༷་ནས་ཐམས་ཅད་མཁྱེན་པའི་གྲོང་ཁྱེར་དུ་བདེ་བླག་ཏུ་ཕྱིན་པར་བྱེད་པ་འཐོབ་བོ༷། །དེ་དག་དཔེར༷་བྱ་ན༷་མི་ལ་སོགས་པའི་གཟུགས་ཀྱི་རི༷་མོའི༷་ལ༷ས་ནི༷་གཞན་དང་གཞན་ཡོངས༷་སུ་རྫོགས་པར་བྲིས་ཟིན༷་ན་ཡང་དེ་ལ་མིག༷་ཁོ་ན་མེ༷ད་པ༷་སྟེ་མ་ཚང་ན། ཇི༷་སྲི༷ད་མིག༷་མ༷་བྲིས༷་པ༷ས་རི་མོར་མ་རྫོགས་པའི་ཕྱིར་དེའི་རྔན༷་པ༷་མི༷་ཐོབ༷་པ་བཞིན༷་ཏེ། དགེ་བ་གཞན་ཚང་ཡང་ཤེས་རབ་མེད་ན་འབྲས་བུ་མི་ཐོབ་པའི་ཚུལ་ལོ། །དེ་ལྟར་ཆོས་ཀུན་གྱི་དེ་ཁོ་ན་ཉིད་ཤེས་པའི་ཤེས་རབ་ལ་བརྟེན་ནས་ལམ་ཐམས་ཅད་རྣམ་ཀུན་མཆོག་ལྡན་གྱི་སྟོང་ཉིད་དུ་བསྒྱུར་བའི་འབྲས་བུ་རྣམ་ཀུན་མཆོག་ལྡན་གྱི་སྟོང་པ་ཉིད་ཀྱི་ཡེ་ཤེས་ཁོ་ནར་སྨིན་པར་ངེས་པའི་བློ་གྲོས་ཀྱིས་ལམ་གཞན་གྱིས་མི་འཕྲོག་པར་འབྲས་བུའི་ཡུམ་ཉིད་ལ་གཞོལ་བའི་རྣམ་པ་ཐམས་ཅད་མཁྱེན་པའི་སེམས་ཀྱིས་བསྔོ་བ་མི་དམིགས་པ་དང་ལྡན་པ་ནི་ཐེག་པ་ཆེན་པོའི་ལམ་གྱི་སྙིང་པོ་ཡིན་པར་ཤེས་པར་བྱའོ། །
2025-10-13 13:15:03,235 [INFO] Time taken to process commentary text: 2.16s
2025-10-13 13:15:03,235 [INFO] Processing commentary text: གཉིས་པ་ལ་མི་དམིགས་པས་ཤེར་ཕྱིན་གྲལ་དུ་ཚུད་པ་ནམ་མཁའི་དཔེས་བསྟན་པ། དེ་དང་བྲལ་ན་ལམ་ཡོངས་སུ་མི་དག་པའི་ཚུལ་གཉིས། དང་པོ། གང་ཚེ་འདུས་བྱས་སོགས་ཚིགས་བཅད་གཅིག་སྟེ། གང༷་གི་ཚེ༷་འདུས༷་བྱས༷་དང་འདུས༷་མ༷་བྱས༷་དང༷་། དཀར༷་པོ་དང་ནག༷་པོའི་ཆོས༷་སུ་གཏོགས་པ་ཐམས་ཅད་ལ། གནས་ལུགས་མཐར་ཐུག་ལ་དཔྱོད་པའི་ཤེས༷་རབ༷་ཀྱིས་རྣམ༷་པར༷་དཔྱད་ཅིང་མཚན་འཛིན་བཤིག༷་ནས༷། དེ་དག་ལ་ཡང་དག་པར་གྲུབ་པའམ་མཚན་མའི་སྤྱོད་ཡུལ་རྡུལ༷་ཕྲ་རབ་ཙམ༷་ཡང་མི༷་དམི༷གས་ཤིང་གང་དུའང་གནས་པ་མེད་པའི་དོན་མཐོང་བའི་ཚེ༷་ན། འཇིག༷་རྟེན༷་དག༷་ན༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ཞེས་བྱ་བའི་གྲངས༷་སུ་འགྲོ༷་སྟེ། དཔེར་ན་ནམ༷་མཁའ༷་ནི་རང་གི་ངོ་བོ་མེད་པའི་ཕྱིར་གཞན་གང༷་ལ༷འང༷་ཅུང༷་ཟ༷ད་རྟེན་དེ་མི༷་གན༷ས་པ་དེ༷་དང༷་འདྲ༷འོ། །
2025-10-13 13:15:04,198 [INFO] Time taken to process commentary text: 0.95s
2025-10-13 13:15:04,198 [INFO] Processing commentary text: གཉིས་པ། གལ་ཏེ་བདག་ནི་སོགས་ཚིགས་བཅད་གཅིག་སྟེ། གལ༷་ཏེ༷་སྙིང་རྗེས་ཟིན་ཀྱང་དམིགས་གཏད་མ་ཞིག་པའི་སྒོ་ནས་བདག༷་ནི༷་རྒྱལ༷་བའི༷་ཤེས༷་རབ༷་ཀྱི་ཕར་ཕྱིན་འདི་ལ་སྤྱད༷་པར་བྱ༷འོ་ཞེས་འཛིན་སྟང་གི་གནས་ལ་འཕྱན་ཞིང༷་། སེམ༷ས་ཅ༷ན་སྡུག༷་བསྔ༷ལ་ལ་རེག༷་པ༷་ཁྲག༷་ཁྲིག༷་མང༷་པོ་དགྲོལ༷་ལོ་ཞེས་མངོན་པར་ཞེན་པའི་སེམ༷ས་ཡོད་ན། དེ་ལྟར་བདག་དང་གཞན་གྱི་རྒྱུད་ཀྱིས་བསྡུས་པའི་སེམ༷ས་ཅ༷ན་དུ་འདུ༷་ཤེས༷་པས་ཡོངས༷་སུ་རྟོག༷་པའི་བྱང༷་ཆུབ༷་སེམ༷ས་དཔའ༷་དམིགས་པ་ཅན་ཞེས་བྱ་སྟེ༷། འདི༷་ལྟ་བུ་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ་མ༷་ཡི༷ན་ནོ། །
2025-10-13 13:15:05,027 [INFO] Time taken to process commentary text: 0.83s
2025-10-13 13:15:05,027 [INFO] Processing commentary text: ༈གོང་ནས་གོང་དུ་འཕེལ་བའི་རྒྱུ་མོས་པ། གསུམ་པ་མོས་པ་ལ། དད་པའི་ཕན་ཡོན། མ་དད་པའི་ཉེས་དམིགས། དེས་ན་ཡུམ་ལ་དད་པས་བརྩོན་པར་གདམས་པ་གསུམ། དང་པོ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམས་དཔའ༷་གང༷་ཞིག༷་སྔོ༷ན་ཆ༷ད་ཀྱི་སྐྱེ་བ་རྣམས་སུ་སྤྱད་པ་སྤྱོ༷ད་པའི༷་ཚེ༷། ཤེས་རབ་ཀྱི་ཕ༷་རོལ༷་ཏུ་ཕྱིན༷་པ་ཟབ་མོའི་དོན་འདི༷་ལ་ཉན་ཅིང་འཛིན་ལ་སེམས་པ་སོགས་ཀྱི་སྒོ་ནས་སྤྱོ༷ད་པ༷་དེ་དག་འཇིག་རྟེན་འདིར་སྐྱེས་ནས་སྔོན་གྱི་རྒྱུའི་དབང་གིས་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་ལ་མཁས༷་པ༷་དང་དེ་ལ་སོམས༷་ཉི༷་མེ༷ད་པར་གྱུར་ནས་གཞུང་འདི་ཐོས༷་མ༷་ཐག༷་ཏུ༷་སྐྱེས་བུ་དེས༷་ནི༷་བདག་གིས་སྟོན་པ་མཐོང་ངོ་སྙམ་དུ་སྟོན༷་པའི༷་འདུ༷་ཤེས༷་སྐྱེད༷་པ་ཡི་རྒྱུ་དེས༷་ནི༷་བྱང༷་ཆུབ༷་ཞི༷་བ༷་ཆེན་པོ་མྱུར༷་དུ༷་རྟོགས༷་པར༷་འགྱུར༷་རོ།
2025-10-13 13:15:06,137 [INFO] Time taken to process commentary text: 1.12s
2025-10-13 13:15:06,137 [INFO] Processing commentary text: །གཉིས་པ། སྔོན་སྤྱད་ཚེ་ན་སོགས་ཚིགས་བཅད་གཅིག་སྟེ། གང་ཞིག་སྔོ༷ན་སྤྱད་པ་སྤྱོ༷ད་པའི་ཚེ༷་ན༷་སངས༷་རྒྱས༷་ཁྲག༷་ཁྲིག༷་དུ་མ་བསྐུར༷་ཞིང་མཆོད་དེ་བསོད་ནམས་བསགས་པར་གྱུར༷་ཀྱང༷་། ཐེག་པ་ཆེན་པོའི་དགོངས་དོན་རྒྱལ༷་བའི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ལ༷་མ༷་ད༷ད་ཅིང་དེ་ཐོབ་པར་སྨོན་ལམ་མ་བཏབ་ན༷། ད་ལྟ་ཤེར་ཕྱིན་ཟབ་མོ་ཐོས༷་པར་གྱུར་པའི་མོད་ནས༷་བློ༷་ཆུང༷་དེ༷་ཡིས༷་ཆོས་ཀྱི་མཆོག་ཟབ་མོ་འདི༷་ནི༷་སྒོ་གསུམ་གྱི་ལོག་སྤྱོད་ཀྱི་སྒོ་ནས་སྤོང༷་བར་བྱེ༷ད་དེ༷་གུས་པར་མི་བྱེད་དོ། །དེ་སྤང་བས་དུས་གསུམ་གྱི་སངས་རྒྱས་རྣམས་ཀྱི་ཐམས་ཅད་མཁྱེན་པའི་ཆོས་ཐམས་ཅད་ཀྱང་སྤང༷་བར་གྱུར་ནས༷། འཕགས་པའི་ཆོས་ཀྱི་སྐྱབས༷་མེ༷ད་པར་གྱུར༷་པ༷་དེ༷་ནི༷་དམྱལ་བ་མནར༷་མེ༷ད་པར་འགྲོ༷་ཞིང་འཇིག་རྟེན་ཆགས་འཇིག་གི་བསྐལ་པ་དུ་མར་བརྒྱུད་པར་སྡུག་བསྔལ་མྱོང་བ་སོགས་ཉེས་དམིགས་ཚད་མེད་པར་གསུངས་སོ། །
2025-10-13 13:15:07,489 [INFO] Time taken to process commentary text: 1.34s
2025-10-13 13:15:07,489 [INFO] Processing commentary text: གསུམ་པ། དེ་ལྟ་བས་ན་སོགས་ཚིགས་བཅད་གཅིག་སྟེ། གང་ལ་དད་ན་ཕན་ཡོན་ཆེ་ཞིང་མ་དད་ན་ཉེས་དམིགས་ཆེ་བ་དེ༷་ལྟ༷་བས༷་ན༷་གལ༷་ཏེ༷་སངས༷་རྒྱས༷་ཀྱི་ཡེ༷་ཤེས༷་མཆོག༷་ལ་རེག༷་པར༷་འདོ༷ད་ན༷་རྒྱལ༷་བའི༷་ཡུམ༷་འདིར༷་ད༷ད་པར༷་གྱིས༷་ཤིག་དང་། འདི་ནི་དེའི་མེད་ན་མི་འབྱུང་གི་རྒྱུ་ཐུན་མོང་མིན་པ་ཡིན་ནོ། །ད་ལྟ་རིན་པོ་ཆེའི་གླིང་ལྟ་བུའི་དེ་བཞིན་གཤེགས་པའི་བསྟན་པ་དང་མཇལ་བའི་དུས་འདིར་འབྲས་བུ་ཡོད་པར་བྱ་དགོས་ཀྱི། དཔེར༷་ན༷་ཚོང༷་པ༷་དག་རི༷ན་ཆེན༷་གྱི་གླིང༷་དུ༷་སོང༷་ནས༷་ནི༷་སྔར་གྱི་ཚོང་ཟོང༷་ཟ༷ད་ལ་གསར་དུ་རིན་པོ་ཆེའི་ཁེ་ཅི་ཡང་མ་ཐོབ་པར་སླར༷་ལག༷་སྟོང་དུ་ལོག་པ་ལྟ༷་བུར༷་གྱུར༷་ན༷་མི༷་རུང༷་ངོ༷་། །དེ་ཡང་ཤེར་ཕྱིན་ཟབ་མོའི་ནོར་བུ་ལག་ཏུ་མཆིས་ཀྱང་དེ་ལ་མ་མོས་པར་དོར་ནས། ཆོས་སྤངས་པའི་རྒྱུས་སྔར་གྱི་བསོད་ནམས་ཟད་པར་འགྱུར་བ་དེ་ལྟར་མི་བྱའོ་ཞེས་སོ། །
2025-10-13 13:15:08,689 [INFO] Time taken to process commentary text: 1.20s
2025-10-13 13:15:08,689 [INFO] Processing commentary text: ༈མཉམ་བཞག་ཏུ་བསྒོམ་པ། གཉིས་པ་མཉམ་བཞག་ཏུ་བསྒོམ་ཚུལ་ལ། རྣམ་པར་དག་པའི་ཡེ་ཤེས་ཀྱི་ངོ་བོ། དེའི་བྱེད་ལས། སྤྱོད་ཡུལ། རྣམ་པ་བཞི་ལས། ༈རྣམ་པར་དག་པའི་ཡེ་ཤེས་ཀྱི་ངོ་བོ། དང་པོ་ངོ་བོ་ནི་གཟུགས་ཀྱི་དག་པ་སོགས་ཚིགས་བཅད་གཅིག་སྟེ། ཆོས་ཐམས་ཅད་གདོད་ནས་རྣམ་པར་དག་པ་དང་། རང་བཞིན་གྱིས་མྱ་ངན་ལས་འདས་པ་དང་། མངོན་པར་རྫོགས་པར་སངས་རྒྱས་པ་དང་། རང་བཞིན་གྱིས་འོད་གསལ་བ་དང་། ཡེ་ནས་མ་སྐྱེས་མ་འགགས་པའི་མཉམ་པ་ཉིད་ཀྱི་ངོ་བོས་ཐམས་ཅད་ཐིག་ལེ་ཉག་གཅིག་ཆོས་དབྱིངས་འོད་གསལ་སྒྲིབ་བྲལ་ཆེན་པོར་རོ་མཉམ་དུ་སྒོམ་པ་ནི་མཉམ་བཞག་ཡེ་ཤེས་ཀྱི་ངོ་བོའོ། །དེའི་ཚུལ་ཇི་ལྟ་བུ་ཞེ་ན། འདི་ལྟར་གཟུགས་ཀྱི་དག་པ་ཞེས་པས་མཚོན་ཏེ་ཤེས་བྱའི་ཡུལ་གཟུགས་ནས་རྣམ་མཁྱེན་གྱི་དབར་གྱི་ཆོས་ཐམས་ཅད་ནི་ཡེ་ནས་གཟུང་བ་དང་འཛིན་པ་ཀུན་ཉོན་དང་རྣམ་བྱང་བདག་དང་གཞན་དངོས་དང་དངོས་མེད་ལ་སོགས་པའི་གཉིས་ཆོས་ཀྱི་རང་བཞིན་གང་དུའང་མ་གྲུབ་པ་ཆོས་དབྱིངས་ཐིག་ལེ་ཉག་གཅིག་གདོད་ནས་སྐྱེ་འགག་དང་བྲལ་བའི་མཉམ་པ་ཉིད་རང་བཞིན་རྣམ་དག་སྒྲིབ་བྲལ་ཆེན་པོར་གནས་སུ་ཟིན་ཀྱང་། དེ་ལྟར་མ་རྟོགས་པའི་འཁྲུལ་པ་གློ་བུར་བ་སྐྱེས་པའི་ཚེ་ན་བདག་དང་ཆོས་སུ་སྒྲོ་འདོགས་པའི་བློ་དྲི་མ་ཅན་གྱི་ངོར་ཡུལ་ཡང་མ་དག་པ་ལྟར་སྣང་ལ་བློས་ཀྱང་དེ་ལྟར་བཟུང་བས་ཀུན་ནས་ཉོན་མོངས་པའི་ཕྱོགས་ཀྱི་དྲི་མ་དང་སྒྲིབ་པ་ཡོད་པ་ལ་མ་དག་པའི་སེམས་ཅན་ཞེས་བྱའོ། །གློ་བུར་གྱི་དྲི་མ་དེ་བསལ་བའི་ཕྱིར་ཐེག་པ་གསུམ་གྱི་ལམ་བསྟན་པ་དེ་ལ་ཞུགས་པས་ཆོས་ཉིད་ཀྱི་གནས་ལུགས་རང་བཞིན་རྣམ་དག་དེ་ཇེ་གསལ་དུ་མཐོང་བའི་ཚུལ་ལས་འདི་ལྟར་ཉན་ཐོས་ཀྱི་འབྲས་བུ་བཞི་དང་རང་རྒྱལ་གྱི་འབྲས་བུ་དང་བྱང་ཆུབ་སེམས་དཔའི་མཐོང་ལམ་དང་སྒོམ་ལམ་ས་དགུའི་རྟོགས་པ་སྐྱེས་ཏེ་སྤང་བྱའི་དྲི་མ་རྣམས་སྤང་བའི་ཆ་ནས་དག་པ་ཆུང་འབྲིང་ཆེན་པོ་ཞེས་སུ་བརྗོད་དེ་དེ་དག་ནི་དྲི་མ་ཅི་རིགས་པར་དག་པའི་སེམས་ཅན་ཞེས་བྱའོ། །དེ་ཡང་ཡུལ་གཟུགས་སོགས་ཀྱི་རང་བཞིན་ལ་ཡེ་ནས་མ་དག་པ་མེད་ཀྱང་། ཕྱིན་ཅི་ལོག་ཏུ་བཟུང་བའི་དྲི་མ་གློ་བུར་བ་རྣམས་དག་པའི་རིམ་པ་དང་མཚུངས་པས་མིག་སྐྱོན་དག་པས་ཡུལ་ཇེ་གསལ་དུ་མཐོང་བ་ལྟར་ཡུལ་ཅན་དེས་ཡུལ་གྱི་དག་པ་མཐོང་ལ་དེ་མཐོང་བའི་དབང་གིས་ཡུལ་ཅན་དེའང་དག་པ་ཞེས་བརྗོད་པ་ལས་ཐ་དད་དུ་དག་ཚུལ་གཞན་མེད་དེ་འདི་ལྟར་སྣང་ཚུལ་ལ་ནི་ཡུལ་ཅན་ཇེ་དག་ཏུ་སོང་བ་དང་ཡུལ་ཡང་གསར་དུ་དག་པར་སྣང་བ་ལྟར་ཡོད་ཀྱང་། གནས་ཚུལ་ལ་ནི་ཡུལ་གཟུགས༷་སོགས་ཀྱི༷་རང་བཞིན་ཡེ་ནས་དག༷་པ༷་མཐོང་བ་དེ་ཉིད་ཡུལ་ཅན་གློ་བུར་གྱི་དྲི་མ་ལས་གྲོལ་བ་འབྲས༷་བུ༷་ཡེ་དག༷་པ་ཉིད་ཡིན་པར༷་ཤེས༷་པར༷་བྱ༷་སྟེ། དེ་གཉིས་ཡེ་ནས་ཡུལ་ཡུལ་ཅན་གཉིས་སུ་མེད་པར་དག་པ་ཆེན་པོར་གནས་པའི་གནད་ལ་དོན་གཅིག་པས་དག་པ་དེ་གཉིས་ངོ་བོ་ཐ་མི་དད་དུ་ཤེས་པར་བྱའོ། །དེ་བཞིན་དུ་འབྲས༷་བུ༷་དག་པ་དང་གཟུགས༷་སོགས་ཀྱི་དག༷་པ་དེ་ཉིད་གློ་བུར་བྲལ་དག་གི་མཐར་ཐུག་པ་སྒྲིབ་གཉིས་ཡོངས་སུ་སྤང་པའི་ཤིན་ཏུ་རྣམ་པར་དག་པ་ཐམ༷ས་ཅ༷ད་མཁྱེན༷་པའི་ཡེ་ཤེས་ཉི༷ད་ཀྱི་དག༷་པར༷་འགྱུར༷་ཏེ་དག་པ་དེ་ཐམས་ཅད་རྩ་བ་རང་བཞིན་རྣམ་དག་གི་དོན་ལ་གནད་གཅིག་པ་བཤད་མ་ཐག་པ་བཞིན་ནོ། །དེ་ལྟར་དག་པ་མཐར་ཐུག་པ་ཐམ༷ས་ཅ༷ད་མཁྱེན༷་པ་ཉི༷ད་ཀྱི་དག་པ་དང་། གནས་སྐབས་ཀྱི་ལམ་སོ་སོའི་འབྲས༷་བུ༷་ཐོབ་པའི་དག༷་པ་དང༷་། གཞི་གཟུགས༷་སོགས་ཕུང་ཁམས་སྐྱེ་མཆེད་ཀྱི་ཆོས་རྣམས་ཀྱི་དག༷་པ༷་གསུམ་པོ་འདི་ནི་སྣང་ཚུལ་ལ་ཐ་དད་དུ་བཞག་ཀྱང་། གནས་ཚུལ་ལ་ནམ༷་མཁའི༷་ཁ༷མས་ལ་ཐ་དད་མེད་པ་དང༷་མཚུངས༷་ཏེ༷་ཆོས་དབྱིངས་རང་བཞིན་གྱིས་རྣམ་པར་དག་པ་གཅིག་གི་ངོ་བོར་དབྱེ༷ར་མེ༷ད་ལ་བློས་ཀྱང་ཐ་དད་དུ་གཅ༷ད་དུ༷་མེ༷ད་དེ། ཆོས་ཉིད་རྣམ་དག་དེའི་རང་བཞིན་ཇི་ལྟ་བ་བཞིན་དུ་མངོན་སུམ་གཟིགས་པ་སངས་རྒྱས་ཀྱི་ཡེ་ཤེས་ཀྱི་ངོར། ཆོས་ཐམས་ཅད་མངོན་པར་སངས་རྒྱས་པའམ་གདོད་ནས་མྱ་ངན་ལས་འདས་པའི་རང་བཞིན་དུ་གཟིགས་ཀྱི་མ་དག་པ་མེད་ལ། དེ་ལྟར་རྟོགས་པའི་ཡེ་ཤེས་དེའང་གློ་བུར་གྱི་དྲི་མ་བག་ཆགས་དང་བཅས་པའི་སྒྲིབ་པ་མཐའ་དག་གཏན་ནས་སྤངས་པའི་དག་པ་མཐར་ཐུག་པ་ཡིན་པས། དེས་ཇི་ལྟར་གཟིགས་པ་ལྟར་ཆོས་ཐམས་ཅད་ཡུལ་དང་ཡུལ་ཅན་ལ་སོགས་པའི་གཉིས་ཆོས་ཀྱི་རང་བཞིན་དུ་མེད་པར་གཉིས་མེད་མཉམ་པ་ཆེན་པོར་ཡེ་ནས་དག་ཅིང་སངས་རྒྱས་པ་ཉིད་དུ་དབྱེ་བ་མེད་པར་རོ་གཅིག་ཏུ་ཤེས་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་དགོངས་པ་མཐར་ཐུག་པ་ཡིན་ལ། གཤིས་རྣལ་མ་དེའི་དོན་བབ་ཀྱིས་ཅོག་བཞག་ཏུ་སྐྱོང་བའི་ཚུལ་ཡང་། འདི་ལ་བསལ་བྱ་ཅི་ཡང་མེད། །བཞག་པར་བྱ་བ་གང་ཡང་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ནས་རྣམ་པར་གྲོལ། །ཞེས་པ་བཞིན་དུ་ཤེས་པར་བྱའོ། །
2025-10-13 13:15:16,052 [INFO] Time taken to process commentary text: 7.37s
2025-10-13 13:15:16,052 [INFO] Processing commentary text: ༈མཉམ་བཞག་ཡེ་ཤེས་དེའི་དེའི་བྱེད་ལས། གཉིས་པ་བྱེད་ལས་ལ།ཞི་མཐར་མི་གནས་པ་དང་། སྲིད་མཐར་མི་གནས་པའི་བྱེད་ལས་གཉིས། དང་པོ། དཔའ་བོ་གར་སྤྱོད་སོགས་ཚིགས་བཅད་གཅིག་སྟེ། དཔའ༷་བོ༷་བྱང་ཆུབ་སེམས་དཔའ་རྣམས་གནས་སྐབས་ཅི་དང་གར༷་སྤྱོ༷ད་ཀྱང་སྲིད་དང་ཞི་བ་གཉིས་སུ་མེད་པ་ཡེ་ནས་རྣམ་དག་ཆེན་པོ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་ལ་གནས་པ་ཡིས༷། ཁ༷མས་གསུམ༷་གྱི་ཉོན་མོངས་པ་ཀུན་ལས་ཡང༷་དག༷་པར་འདས༷་ལ༷་དེ་ལྟ་ནའང་ཉན་ཐོས་ལྟར་སྲིད་པ་ལས་རྣམ༷་པར༷་གྲོལ༷་བའི་མྱང་འདས་ཕྱོགས་གཅིག་པ་ལ་གནས་པའང༷་མིན༷་ཏེ། སྲིད་པར་དབང་མེད་དུ་སྐྱེ་བའི་ཉོ༷ན་མོང༷ས་པ་བསལ༷་བར༷་གྱུར༷་ཀྱང༷་ཐབས་ལ་མཁས་པས་སྲིད་པར་སྐྱེ༷་བ༷་ཡོངས་སུ་སྟོན༷་པར༷་བྱེ༷ད་ལ། རྒ༷་དང༷་ན༷་དང༷་འཆི༷་བ༷་མེ༷ད་ཀྱང༷་སྙིང་རྗེའི་དབང་གིས་གཞན་དོན་དུ་འཆི༷་འཕོ༷་བ་སོགས་སུ་སྟོན༷་པར་བྱེད་དེ། རང་གིས་སྲིད་ཞིར་མི་གནས་པའི་ཆོས་དབྱིངས་རྟོགས་པ་ན་སྲིད་ཞིའི་མཐའ་ལ་ཞེན་པ་རྣམས་ལ་ཆོས་ཟབ་མོ་རྟོགས་པའི་རང་འབྲས་ཀྱི་སྙིང་རྗེ་ཆེན་པོ་འབྱུང་བ་དང་ཐབས་མཁས་པ་ཚད་མེད་པ་རྩོལ་མེད་དུ་ཐོབ་པར་འགྱུར་བ་ཆོས་ཉིད་ཡིན་ནོ། །
2025-10-13 13:15:18,069 [INFO] Time taken to process commentary text: 2.01s
2025-10-13 13:15:18,069 [INFO] Processing commentary text: གཉིས་པ། འགྲོ་བ་འདི་དག་སོགས་ཚིགས་བཅད་གཅིག་སྟེ། རང་བཞིན་མེད་པར་རྟོགས་པའི་ཤེས་རབ་དང་མི་ལྡན་པའི་འགྲོ༷་བ༷་འདི༷་དག༷་ནི་མི༷ང་དང༷་གཟུགས༷་ཀྱི༷་ཕུང་པོ་ལྔའི་འདམ༷་བརྒལ་དཀའ་བ་ལ༷་ཆགས༷་ནས། ཉི་ཟླ་འཕུལ་བྱེད་གོ་ལའི་ང༷་གི༷་འཁོར༷་ལོ༷་ཡང་ནས་ཡང་དུ་འཁོར༷་བ་ལྟ༷་བུའི༷་འཁོར༷་བའི༷་འཁོར༷་ལོར༷་འཁྱམ༷་སྟེ། འདི་ལྟར་ལས་དང་ཉོན་མོངས་པ་དང་སྐྱེ་བ་གསུམ་གྱི་ཚུལ་ཅན་རྟེན་འབྲེལ་བཅུ་གཉིས་པོ་ལུ་གུ་རྒྱུད་དུ་བར་མེད་པར་འབྲེལ་ཏེ་མགལ་མེ་ལྟར་འཁོར་བའོ། །འགྲོ༷་བ༷་འཁྲུལ༷་པ༷་ཅན་འདི་དག་ནི་རང་གི་སེམས་རྨོངས་པའི་རྒྱར་ཚུད་པ་ཇི་ལྟར་ན་རི༷་དྭགས༷་རྣམས་འབྲོས་སུ་མེད་པའི་རྒྱར༷་ཆུད༷་པ་དང་འདྲ༷་བར་སྡུག་བསྔལ་ཞིང་ཐར་དཀའ་བར་ཤེས༷་ནས༷། དེ་ཉིད་རྟོགས་པའི་ཤེས༷་རབ༷་དང་ལྡན༷་པ༷་རྣམས་ནི་འཁྲུལ་པའི་རྒྱས་མི་འཆིང་བར་འགྲོ་བའི་ཁམས་འདི་ན་དཔེར་ན་མཁའ༷་ལ༷་བྱ༷་བཞིན༷་དུ་རྣམ་པར༷་རྒྱུའོ༷། །
2025-10-13 13:15:19,441 [INFO] Time taken to process commentary text: 1.38s
2025-10-13 13:15:19,441 [INFO] Processing commentary text: ༈མཉམ་བཞག་ཡེ་ཤེས་དེའི་སྤྱོད་ཡུལ། གསུམ་པ། མཉམ་བཞག་ཡེ་ཤེས་དེའི་སྤྱོད་ཡུལ་ལ། མི་སྤྱོད་པའི་སྤྱོད་ཡུལ་བསྟན་པ་དང་། དེ་ལྟར་སྤྱོད་པའི་ཕན་ཡོན་དཔེས་བཤད་པ་གཉིས། དང་པོ། སྤྱོད་པ་ཡོངས་དག་སོགས་ཚིགས་བཅད་གཅིག་སྟེ། བྱང་ཆུབ་སེམས་དཔའ་སྤྱོ༷ད་པ༷་ཡོངས༷་སུ་དག༷་པ་གང༷་ཞིག༷་གཟུགས༷་ལ༷་གཟུགས་ཀྱི་ངོ་བོ་དང་དེའི་ཁྱད་པར་མི་རྟག་པ་སོགས་སུ་དམིགས་པས་མི༷་སྤྱོ༷ད་ཅིང༷་། དེ་བཞིན་དུ་རྣམ༷་ཤེས༷་དང་འདུ༷་ཤེས༷་དང་ཚོར༷་བ༷་དང་སེམ༷ས་པར༷་ཡང་མི༷་སྤྱོ༷ད་ན༷། དེ༷་ལྟར༷་གང་དུ་ཡང་མི་སྤྱོད་པར་སྤྱོ༷ད་པ༷་དེ་ནི་དངོས་ཞེན་གྱི་ཆགས༷་པ༷་ཕྲ་རགས་ཐམ༷ས་ཅ༷ད་ཡོངས༷་སུ་སྤོང༷་བར་བྱེད་པ་ཡིན་ཞིང༷་། ཆགས༷་པ་མཐའ་དག་ལ༷ས་རྣམ༷་པར་གྲོལ༷་བ་བདེ༷་གཤེ༷གས་རྣམ༷ས་ཀྱི༷་ཤེས༷་རབ༷་ལ་སྤྱོ༷ད་པ་ཡིན་ནོ། །
2025-10-13 13:15:20,437 [INFO] Time taken to process commentary text: 0.99s
2025-10-13 13:15:20,437 [INFO] Processing commentary text: གཉིས་པ། དེ་ལྟར་སྤྱོད་པའི་ཚོགས་ཚིགས་བཅད་གཅིག་སྟེ། དེ༷་ལྟར༷་སྤྱོ༷ད་པའི༷་བྱང༷་ཆུབ༷་སེམ༷ས་དཔའ༷་མཁས༷་ཤིང་གསལ༷་བ༷་དེ་ནི་མངོན་པར་རློམ་པའི་ཆགས༷་པ༷་ཐམས་ཅད་བཅ༷ད་ནས༷་འགྲོ་ལ་ཞེས་དང་རྒྱ་དཔེ་ལ་ལར་གྲོལ༷་ལ༷་ཞེས་ཀྱང་འབྱུང་། མཉམ་པ་ཉིད་ཆགས༷་པ༷་མེ༷ད་པར༷་གོང་ནས་གོང་དུ་འགྲོ༷་སྟེ། དཔེར་ན་ཉི༷་མ༷་ནི་སྒྲ༷་གཅ༷ན་ཞེས་པའི་གཟའ༷་དང་བྲལ༷་ནས་ལྷང༷་ངེར༷་འདུག༷་པ༷་དང༷་། མེ༷་བཏང༷་བས་རྩ༷་དང༷་ཤིང༷་དང༷་ནགས༷་ཚལ༷་ཐམས་ཅད་བསྲེག༷་པ༷་བཞིན༷་དུ་ཤེས་རབ་ཆེན་པོ་འོད་དང་མེ་ལྟ་བུས་ཉོན་མོངས་པའི་མུན་པ་དང་བུད་ཤིང་འཇོམས་པར་བྱེད་དོ། །༈མཉམ་བཞག་ཡེ་ཤེས་དེའི་རྣམ་པ།
2025-10-13 13:15:21,391 [INFO] Time taken to process commentary text: 0.95s
2025-10-13 13:15:21,391 [INFO] Processing commentary text: བཞི་པ་མཉམ་བཞག་ཡེ་ཤེས་དེའི་རྣམ་པར་དམིགས་མེད་བསྟན་པ། ཆོས་རྣམས་ཐམས་ཅད་སོགས་ཚིགས་བཅད་གཅིག་སྟེ། འདི་ལྟར་ཀུན་ནས་ཉོན་མོངས་པ་དང་རྣམ་བྱང་གིས་བསྡུས་པའི་ཆོས༷་རྣམ༷ས་ཐམ༷ས་ཅ༷ད་ནི་རང་གི་ངོ་བོས་ཉོན་མོངས་པའི་རང༷་བཞིན༷་དག༷་ཅིང༷་ཤེས་བྱའི་དམིགས་པ་ཡོངས༷་སུ་དག༷་པར༷་གྱུར་པ་ལ། བྱང༷་ཆུབ༷་སེམ༷ས་དཔའ༷་རྣམས་ཀྱིས་དངོས་པོའི་རང་བཞིན་དེ་ལྟ་བུ་ཉིད་རྟོགས་པའི་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག་གི་དོན་ལ་ལྟ༷་ཞིང་གནས་ན༷། ལྟ་མཁན་ཤེར་ཕྱིན་སྒོམ་པར་བྱེ༷ད་པ༷་པོ༷་ཡང༷་མི༷་དམི༷གས་ལ་བལྟ་བར་བྱ་བའི་ཆོས༷་ཀུན༷་ཀྱང་མི༷་དམི༷གས་ཏེ༷་སྤྲོས་པ་ཉེ་བར་ཞི་བའི་དབྱིངས་ལ་གནས་པ་འདི༷་ནི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ༷་ཡི༷ན་ནོ། །༈རྒྱས་པར་བསྟན་པའི་སྒོ།
2025-10-13 13:15:22,408 [INFO] Time taken to process commentary text: 1.01s
2025-10-13 13:15:22,408 [INFO] Processing commentary text: གསུམ་པ་རྒྱས་པར་བསྟན་པའི་སྒོ་ལ། སྦྱོར་བ་ལ་བསླབ་པའི་རིམ་པ་དང་། སྦྱོར་བ་དེའི་འབྲས་བུ་ཡང་དག་པར་འགྲུབ་པའི་ཚུལ་དང་། དེ་ལ་སྦྱོར་བ་པོ་གང་ཟག་བསྟན་པ་དང་། དེ་ལྟར་འཇུག་པའི་གང་ཟག་གི་ཆེ་བ་དང་། དེས་བསླབ་བྱ་ཆོས་ཀྱི་ཆེ་བ་དང་ལྔ་ལས་དང་པོ་ལ། ༈སྦྱོར་བ་ལ་བསླབ་པའི་རིམ་པ། བསྒོམ་བྱ་སྦྱོར་བའི་ངོ་བོ། སྦྱོར་བ་བསྒོམ་པ་ལས་བྱུང་བའི་ཡོན་ཏན། བར་དུ་གཅོད་པའི་སྐྱོན། སྦྱོར་བའི་བྱེད་ལས། རྐྱེན་བཤེས་གཉེན་བཤད་པ་དང་ལྔ། ༈བསྒོམ་བྱ་སྦྱོར་བའི་ངོ་བོ། དང་པོ། རྒྱལ་བ་ལ་ནི་སོགས་ཚིགས་བཅད་གཅིག་སྟེ། རྒྱལ༷་བ༷་མི་ཡི་སེང་གེ་ལ༷་ནི༷་ལྷ༷་ཡི་རྒྱལ༷་པོ་བརྒྱ༷་བྱི༷ན་གྱིས༷་ཞུས༷་པ༷། གང་ཞིག་སྔོན་གྱི་རྒྱལ་བ་ལ་བྱ་བ་བྱས་ཤིང་དེ་ལས་དགེ་བའི་རྩ་བ་བསྐྱེད་པ་དགེ་བའི་བཤེས་གཉེན་གྱིས་ཟིན་པའི་བྱང༷་ཆུབ༷་སེམ༷ས་དཔའ༷་རྣམས་ཀྱིས་ཤེས༷་རབ་ཀྱི་ཕ་རོལ་ཏུ་ཕྱིན་པ་སྤྱོ༷ད་པ༷་ལ་ཇི༷་ལྟར༷་བརྩོན༷་པར་བྱ་ཞེས་ཞུས་པའི་ལན་དུ་བཀའ་སྩལ་པ། ཕུང༷་པོ༷་དང་ཁ༷མས་ཀྱིས་བསྡུས་པའི་ཆོས་ལ༷་རྡུལ༷་ཙམ༷་དུའང་དམིགས་པ་དང་གནས་པའི་ཚུལ་གྱིས་བརྩོན༷་པར༷་མི༷་བྱེ༷ད་ཅིང༷་། ཕུང༷་པོ༷་ལ་སོགས་པར་མི་དམིགས་མི་གནས་མི༷་བརྩོན༷་ལ་དེ༷་ནི༷་བྱང༷་ཆུབ༷་སེམ༷ས་དཔའ༷་དག་གི་ཡང་དག་པའི་བརྩོན༷་པ་ཡིན་ནོ། །༈སྦྱོར་བ་བསྒོམ་པ་ལས་བྱུང་བའི་ཡོན་ཏན།
2025-10-13 13:15:25,021 [INFO] Time taken to process commentary text: 2.63s
2025-10-13 13:15:25,021 [INFO] Processing commentary text: གཉིས་པ་ཡོན་ཏན་ལ། སྦྱོར་བའི་རྒྱུ་གུས་པའི་ཡོན་ཏན། སྦྱོར་བ་ལས་བྱུང་བ་འབྲས་བུའི་ཡོན་ཏན། གནས་སྐབས་སྦྱོར་བའི་ངོ་བོའི་ཡོན་ཏན་གསུམ། དང་པོ། གང་ཞིག་ཆོས་འདི་སོགས་ཚིགས་བཅད་གཅིག་སྟེ། གང་ཟག་གང༷་ཞིག༷་ཤེར་ཕྱིན་གྱི་གཞུང་འདི་ནས་ཆོས༷་འདི༷་དག་ཐམས་ཅད་ངོ་བོ་མེད་ཀྱང་རྣམ་པ་མི་འགག་པ་སྦྲུལ༷་པ་དང༷་སྒྱུ༷་མ༷་འདྲ༷་བར་བཤད་པ་ཐོས༷་ནས༷། དེའི་དོན་ལ་སོམས༷་ཉི༷་མེ༷ད་ཅིང༷་ཡིད་ཆེས་ནས་དེ་སློབ༷་པ་ལ༷་ཕྱིར༷་ཞིང༷་ནན་ཏན་གྱིས་སྦྱོར༷་བར་བྱེ༷ད་པ༷་ཡི་སེམ༷ས་ཅ༷ན་དེ༷་ནི༷་སྔོན་ཡུན་རིང༷་པོ་ནས༷་ཐེག༷་ཆེན༷་ལ་ཞུགས༷་པ་ཉིད་དུ་རིག༷་པར་བྱ༷་ཞིང་དེས་སྔོན་སངས༷་རྒྱས༷་བྱེ༷་བ༷་ཁྲག༷་ཁྲི༷ག་མང༷་པོ་ལ༷་མཆོད་ཅིང་རྗེད་པ་སོགས་ཀྱི་སྒོ་ནས་ལྷག༷་པར་བྱ་བ་བྱས༷་པ་ཡི༷ན་པར་ཤེས་པར་བྱ་སྟེ། དེ་འདྲའི་རྒྱུ་སྔོན་སོང་ལ་མ་བརྟེན་པར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་དོན་ཐོས་ནས་མོས་པར་འགྱུར་བ་མི་འབྱུང་ངོ་། །གཉིས་པ་ལ་བར་ཆད་ཀྱིས་མི་ཚུགས་པའི་ཡོན་ཏན། སྐུ་གསུམ་ཐོབ་པའི་ཡོན་ཏན་གཉིས། དང་པོ། དགོན་པའི་ལམ་ནི་སོགས་ཚིགས་བཅད་གཉིས་ཏེ། སྐྱེ་བོས་དབེན་པ་དགོན༷་པ༷འི་ལམ༷་ནི༷་དཔག༷་ཚད༷་མང༷་པོ༷་ཡོད་པར་ཞུགས༷་པའི༷་མིས༷། ལམ་དེ་བགྲོད་བགྲོད་པ་ལས་ནམ་ཞིག་གྲོང་ཁྱེར་གྱི་གནག༷་རྫི༷་རྣམས་གནས་པ་དགོན་པ་དང་གྲོང་གིས་མཚ༷མས་སུ་གྱུར་པ་ཉིད་ཀྱི༷་ནགས༷་ཚལ༷་ཡིད་དུ་འཐད་པ་ཕུན༷་སུམ༷་ཚོགས༷་པ་མཐོང༷་ནས༷། ལམ་རིང་པོར་བགྲོད་པ་དེ་དག་འདི་སྙམ་དུ། འདི༷་དག༷་ནི་གྲོང༷་དང༷་གྲོང༷་ཁྱེར༷་དང་ཉེ༷་བའི༷་རྟགས༷་ཡིན་ནོ་སྙམ༷་སྟེ༷། སྟག་སོགས་དགོན་པའི་གནས་ན་ཡོད་པའི་འཇིགས་པ་ལས་དབུ༷གས་ཕྱིན༷་པ་རྙེད༷་པར༷་འགྱུར༷་ཞིང༷་དེ་ཕན་ཆོད་ཆོམ༷་རྐུན༷་གྱི་འཇིགས༷་པ༷་ཡིད་ལ་བྱེད་པ་མེ༷ད་པར་འགྱུར་བ་དེ༷་བཞིན༷་དུ་བྱང༷་ཆུབ༷་དམ་པ་ཐོབ་པར་འདོད་ཅིང་དེའི་ཐབས་ཡོངས༷་སུ༷་ཚོལ༷་བའི་ཚེ༷། རྒྱལ༷་བ་རྣམ༷ས་ཀྱི༷་ཡུམ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ལམ་མཆོག་ཏུ་གྱུར་པ་འདི༷་མཉན༷་པ༷་ཡི་སྐལ་བ་གང༷་གིས་ཐོབ༷་པ༷་དེ༷་ནི༷་འཁོར་བའི་སྡུག་བསྔལ་ལས་དབུ༷གས་ཕྱི༷ན་པ་ཐོཔ༷་པ༷ར་གྱུར༷་ཅིང༷་སྲིད་ཞིའི་མཐར་ལྷུང་བའི་འཇིག༷ས་པ་མེ༷ད་དེ༷། ཉན་ཐོས་དགྲ༷་བཅོ༷མ་པའི་ས༷་ལ༷་ལྷུང་བ་མ༷་ཡི༷ན་རྐྱེན༷་རྟོགས༷་ཀྱི་ས༷་ལ༷འང་ལྷུང་བ་མིན༷་ནོ། །
2025-10-13 13:15:30,939 [INFO] Time taken to process commentary text: 5.91s
2025-10-13 13:15:30,939 [INFO] Processing commentary text: གཉིས་པ་ལ་ཆོས་སྐུ་ཐོབ་པའི་ཡོན་ཏན། ལོངས་སྐུ་ཐོབ་པའི་ཡོན་ཏན། སྤྲུལ་སྐུ་ཐོབ་པའི་ཡོན་ཏན་གསུམ། དང་པོ། མི་ཞིག་རྒྱ་མཚོའི་སོགས་ཚིགས་བཅད་གཉིས་ཏེ། མི༷་ཞིག༷་རྒྱ༷་མཚོ༷འི་ཆུ༷་ནི༷་བལྟ༷་བའི་ཕྱིར༷་འགྲོ༷་བ༷་ན་དེ་ཡིས༷། གལ༷་ཏེ༷་ཤིང༷་དང༷་ནགས༷་ཚལ༷་དང་རི༷་བོ་དག་མདུན་གྱི་ཕྱོགས་སུ་མཐོང༷་ན་ནི་ད༷་དུང༷་རྒྱ་མཚོ་དང་རིང༷་བར་ཤེས་ཏེ། ཅི༷་སྟེ༷་རི་ལ་སོགས་པ་རིང་བའི་རྟགས༷་དེ་དག་མ༷་མཐོང༷་བར་ས་ཐམས་ཅད་ཁད་ཀྱིས་མཉམ་ཞིང་གཞོལ་ལ་མཐའི་ཕ་རོལ་མི་མཐོང་བར་གྱུར་ན༷་ད་ནི་རྒྱ༷་མཚོ༷་ཆེན༷་པོ༷་ནི༷་བདག་དང་ཉེ༷་བར༷་གྱུར༷་ཏོ༷་སྙམ༷་སྟེ༷་དེ༷་ལ༷་སོམ༷ས་ཉི༷་མེ༷ད་དེ་རྒྱ་མཚོ་ཆེན་པོ་ནི་ཕ་མཐའ་མི་མངོན་པ་སྲིད་དུ་ཡངས་ཤིང་མཉམ་པའི་ཕྱིར་དེའི་ཁྱོན་ཀྱི་ཆར་རི་ལ་སོགས་པ་ཡོད་པ་མི་སྲིད་པའི་ཕྱིར་ན་དེ༷་ལྟར༷་རྒྱང་ནས་ཀྱང་ཤེས་སོ། །དཔེ་དེ་ཇི་ལྟ་བར་བྱང༷་ཆུབ༷་དམ༷་པར༷་ར༷བ་ཏུ་ཞུགས༷་པ་རྣམས་ཀྱིས་རྒྱལ༷་བ༷་ཡི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་འདི༷་མཉན༷་པའི་སྐལ་བ་ཐོབ་པ་དེ་ཡང་མཐའ་ཀུན་དང་བྲལ་བའི་ཆོས་སྐུ་ཡེ་ཤེས་ཀྱི་རྒྱ་མཚོ་ཆེན་པོ་དང་ཉེ་བར་རིག༷་པར༷་བྱ༷་སྟེ། འདི་ལས་ཀུན་ཏུ་རྟོག་པའི་མཚན་མ་ནགས་ཚལ་དང་རི་ལ་སོགས་པ་ལྟ་བུ་རྣམས་རིམ་གྱིས་སྤངས་ཏེ་རྟོག་པ་མངོན་དུ་རྒྱུ་བ་རྣམས་ཁད་ཀྱིས་ཞི་ནས་མཐའ་བྲལ་དམིགས་པ་མེད་པའི་ཡེ་ཤེས་ཐོབ་པར་བསླུ་བ་མེད་པའི་ཕྱིར་རོ། །དེས་ན་ཤེར་ཕྱིན་འདི་དང་མ་བྲལ་བའི་གང་ཟག་དེ་རྣམ༷་པར༷་འདྲེན༷་པས༷་མངོ༷ན་སུམ༷་དུ་ཁྱོད་འཚང་རྒྱའི་ཞེས་ལུང༷་བསྟན༷་པར་མ༷་གྱུར༷་ཀྱང༷་། སངས༷་རྒྱས༷་ཀྱི་བྱང༷་ཆུབ༷་ནི་རིང༷་པོར༷་མི༷་ཐོགས༷་པར་བདག༷་གིས་རེག༷་པའམ་ཐོབ་པར་འགྱུར༷་ཏེ་རྒྱུ་འབྲས་བསླུ་མེད་ཀྱི་ཚུལ་ལས་སོ། །
2025-10-13 13:15:35,251 [INFO] Time taken to process commentary text: 4.31s
2025-10-13 13:15:35,251 [INFO] Processing commentary text: གཉིས་པ་ལོངས་སྐུ་ཐོབ་ཚུལ། དཔྱིད་དུས་བཟང་ལ་སོགས་ཚིགས་བཅད་གཅིག་སྟེ། དཔྱི༷ད་ཀྱི་དུས༷་བཟང༷་པོ་ལ༷་ཤིང་གི་སྡོང༷་པོ༷་གང་ལས་ལོ༷་མ༷་རྙིང་པ་བརྗེ་ནས་ས་ལ་ལྷགས༷་པར་གྱུར༷་ན༷། ཤིང་གི་ཡ༷ལ་གས༷་ནི་རིང༷་པོར༷་མི༷་ཐོགས༷་པར་ལོ༷་མ་དང་འབྲས༷་བུ་མེ༷་ཏོག༷་རྣམས་གསར་དུ་བསྐྲུན༷་པར་འགྱུར་བ་དེ་བཞིན་དུ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདི༷་གང་ཟག་སུ༷་ཡི༷་ལག༷་ཏུ་ཐོབ༷་པ༷་དེ་ནི་དུས་རིང༷་པོར༷་མི༷་ཐོགས༷་པར་འདྲེ༷ན་པ༷་རྣམ༷ས་ཀྱི༷་བྱང༷་ཆུབ༷་ཐོབ༷་སྟེ་ཡང་དག་པའི་གདམས་ངག་ཐོབ་པའི་དུས་དེ་ནས་ཐེག་པ་མཆོག་ལ་སེམས་བསྐྱེད་པའི་འབྲས་བུ་དཔག་བསམ་གྱི་ཤིང་ལྟ་བུའི་གཟུགས་ཀྱི་སྐུ་སྙིང་རྗེའི་ལོ་མ་སྟུག་པོའི་གྲིབ་བསིལ་ཅན་མཚན་དཔེའི་མེ་ཏོག་རྒྱས་ཤིང་གཞན་ཕན་གྱི་འབྲས་བུ་དང་ལྡན་པ་ལོངས་སྤྱོད་རྫོགས་པའི་སྐུ་ཐོབ་པར་འགྱུར་རོ། །
2025-10-13 13:15:36,574 [INFO] Time taken to process commentary text: 1.32s
2025-10-13 13:15:36,574 [INFO] Processing commentary text: གསུམ་པ་སྤྲུལ་སྐུ་ཐོབ་ཚུལ། དཔེར་ན་བུད་མེད་སོགས་ཚིགས་བཅད་གཅིག་སྟེ། དཔེར༷་ན༷་བུ༷ད་མེ༷ད་མངལ་ཆགས་པའི་སྦྲུམ༷་མ་གང༷་ཞིག་མངལ་གྱི་ཟླ་དུས་རྫོགས་ནས་བཙའ་བའི་ནད་ཀྱི་སྡུག༷་བསྔལ༷་མྱོང་བས་ཉེན༷་པར་གྱུར༷་པ་ན༷། ཚུལ་དེ༷་ནི༷་དེ༷་ཡི༷་བཙའ༷་བའི༷་དུས༷་ལ༷་བབ༷་པའི་ཚོད་ཅེས༷་བྱ༷་བ་ཡིན་པ་དེ༷་བཞིན༷་དུ་བྱང༷་ཆུབ༷་སེམ༷ས་དཔའ༷་གང་ཞིག་རྒྱལ༷་བའི༷་ཤེས༷་ར༷བ་འདི་ཉན༷་པ་ཐོབ་ཅིང་དེ་ལ་ཡིད་དང་བའི་དགའ༷་བ་དང༷་འདོད་པའི་འདུན༷་པ༷་བསྐྱེ༷ད་པ༷་ནི་མྱུར༷་དུ༷་བྱང༷་ཆུབ༷་ཆེན་པོ་ལ་རེག༷་པར་འགྱུར་ཏེ།ལམ་འདི་ལས་རིགས་ཀྱི་ས་བོན་གསོས་བཏབ་ནས་ཚོགས་རྫོགས་པར་བྱས་ཏེ་སྦྲུམ་མ་ལས་བུ་བཙས་པ་བཞིན་དུ་སྤྲུལ་པའི་སྐུ་འཇིག་རྟེན་ན་དངོས་སུ་སྣང༷་བར་འགྱུར་རོ། །
2025-10-13 13:15:37,613 [INFO] Time taken to process commentary text: 1.04s
2025-10-13 13:15:37,613 [INFO] Processing commentary text: གསུམ་པ་ངོ་བོའི་ཡོན་ཏན་ལ་འཕེལ་འགྲིབ་སོགས་སུ་མི་རྟོག་ཀྱང་མྱང་འདས་ཕྱོགས་གཅིག་ལ་མི་རེག་པ་དང་། རྣམ་པར་མི་རྟོག་ཀྱང༷་འགྲོ་དོན་འབྱུང་བ་གཉིས། དང་པོ། ཤེས་རབ་ཕ་རོལ་སོགས་ཚིགས་བཅད་གཅིག་སྟེ། ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་གི་དོན་ལ་ཚུལ་བཞིན་སྤྱོ༷ད་པའི་ཚེ༷་ཐེག་པ་མཆོག་གི་རྣལ༷་འབྱོར༷་པ༷་དེས་གཟུགས༷་ལ་སོགས་པ་ཀུན་བྱང་གི་ཆོས་རྣམས་ཀྱི༷་འཕེལ༷་བ༷་སྟེ་སྐྱེ་བ་དང་རྒྱུན་བསགས་པའི་ཁྱད་པར་དུ་གྱུར་པ་དང༷་ནི༷། ཡོངས༷་སུ༷་འགྲིབ༷་པ་སྟེ་འགག་པ་དང་སྔར་ལས་དམའ་བར་གྱུར་པའི་ཚུལ་མི༷་མཐོང༷་སྟེ་ཆོས་ཐམས་ཅད་ནི་ཡང་དག་པའི་དོན་དུ་འཕེལ་འགྲིབ་བྲི་གང་དང་བྲལ་ཏེ་མཉམ་པ་ཉིད་དུ་གནས་པའོ། །དེ་བཞིན་དུ་གང༷་ཞིག༷་ཆོས༷་དགེ་བ་དང༷་ཆོས༷་མིན༷་མི་དགེ་བ་དང་། ཆོས་རྣམས་ཀྱི་ཆོས་ཉིད་དམ་ཆོས༷་ཀྱི་དབྱིངས༷་ཞེས་སུའང་མངོན་པར་ཞེན་པའི་ཚུལ་གྱིས་མི༷་མཐོང༷་བས་དམིགས་པ་ཐམས་ཅད་ཉེ་བར་ཞི་ཞིང༷་སྤྲོས་པ་མེད་པ་ལ་གནས་ན་ཡང་། ཞི་བའི་དབྱིངས་འབའ་ཞིག་པའི་ཚུལ་གྱིས་ཕྱོགས་གཅིག་པའི་མྱ༷་ངན༷་འདས༷་པ་ལ༷་མ༷་རེག༷་པར་བྱང་ཆུབ་སེམས་དཔའ་དེ༷་ནི༷་སྲིད་ཞིའི་མཐར་མི་གནས་པའི་ཤེས༷་རབ༷་མཉམ་པ་ཉིད་ལ་གན༷ས་པའོ། །
2025-10-13 13:15:40,260 [INFO] Time taken to process commentary text: 2.66s
2025-10-13 13:15:40,260 [INFO] Processing commentary text: གཉིས་པ་གང་ཞིག་འདིར་སྤྱོད་སོགས་ཚིགས་བཅད་གཅིག་སྟེ། གང༷་ཞིག༷་ཤེས་རབ་ཀྱི་ཕ་རོལ་ཏུ་ཕྱིན་པ་འདིར༷་ཚུལ་བཞིན་སྤྱོ༷ད་པ་དེ་ནི་སངས༷་རྒྱས༷་ཀྱི་ཆོས༷་སྟོབས་སོགས་རྣམ༷ས་ཀྱང་དེ་དང་དེར་ཡོངས་སུ་འཛིན་པས་རྣམ་པར་མི༷་རྟོག༷་སྟེ༷། དེ་བཞིན་དུ་ལམ་སྟོབ༷ས་ལྔ་དང༷་རྫུ༷་འཕྲུལ༷་གྱི་རྐང༷་པ༷་བཞི་སོགས་དང་འབྲས་བུའམ་དེ་ཁོ་ན་ཉིད་བྱང༷་ཆུབ༷་ཞི༷་བ་ལ་ཡང་རྣམ་པར་མི༷་རྟོག༷ གཟུགས་སོགས་ཕུང་ཁམས་རྣམས་ལའང་རྣམ༷་པར༷་མི༷་རྟོག༷་གོ་ཞེས། དོན་ལ་འདིས་རྣམ་པར་རྟོག་པའི་མཚན་མ་བཞི་དང་བྲལ་བའི་ཚུལ་བསྟན་ཏེ། ཇི་ལྟར་ན་རྣམ་པར་མི་རྟོག་པ་ལ་འཇུག་པའི་གཟུངས་བསྟན་པ་ལས་གསུངས་པ་ལྟར་གོ་རིམ་བསྡེབ་ན། ཕུང་པོ་སོགས་འཁོར་བའི་ཆོས་རྣམས་ལ་རང་བཞིན་ཡོད་པར་རྟོག་པ་དང་། ལམ་ཕར་ཕྱིན་ལ་གཉེན་པོར་རྟོག་པ་དང་། དེ་ཁོ་ན་ཉིད་ལ་ཆོས་ཉིད་དུ་རྟོག་པ་དང་། སངས་རྒྱས་ཀྱི་ཆོས་རྣམས་ལ་ཐོབ་པར་རྟོག་པ་རྣམས་དང་བྲལ་བར་བསྟན་པ་སྟེ། དེ་ལྟར་རྟོག༷་པ་ཐམས་ཅད་བྲལ༷་ཡང་རྟོག་མེད་ལྷུན་གྱིས་གྲུབ་པའི་ཏིང་ངེ་འཛིན་དེའི་མཐུ་དང་སྨོན་ལམ་གྱི་ཤུགས་སམ་བྱི༷ན་གྱི༷་རློབ༷ས་ཀྱིས༷་བདུད་འདུལ་བ་དང་གཞན་གྱི་དོན་བྱ་བ་ཐམས་ཅད་འབད་མེད་དུ་སྤྱོ༷ད་དེ། མི་རྟོག་པའི་ཏིང་ངེ་འཛིན་འདི་ལ་གནས་པ་ནི་ཆོས་ཉིད་ཀྱིས་སངས་རྒྱས་རྣམས་ཀྱིས་ཀྱང་གཉིས་སུ་མེད་པའི་ཚུལ་གྱིས་བྱིན་གྱིས་བརླབས་པའི་མཐུ་ཐོབ་པས་དེའི་ཕྲིན་ལས་ཅུང་ཟད་ཀྱང་ཆུད་མི་ཟའོ། །ཚུལ་འདི༷་ལྟ་བུ་ནི༷་ཤེ༷ས་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་རྣམ་པར་མི་རྟོག་པའི་ཡེ་ཤེས་ལ་སྤྱོ༷ད་པ༷་ཡི༷ན་ནོ། །༈བར་དུ་གཅོད་པའི་སྐྱོན།
2025-10-13 13:15:44,212 [INFO] Time taken to process commentary text: 3.94s
2025-10-13 13:15:44,212 [INFO] Processing commentary text: གསུམ་པ་སྦྱོར་བའི་བར་ཆོད་དུ་གྱུར་པ་བསྟན་པ་ལ། མདོར་བསྟན་དང་། རྒྱས་བཤད་གཉིས། དང་པོ། སྨྲ་བའི་ཟླ་བ་སོགས་ཚིགས་བཅད་གཅིག་སྟེ། མཚན་དཔེའི་དཀྱིལ་འཁོར་རྒྱས་པའི་ཞལ་གྱི་བཞིན་ལས་གསུང་གི་འོད་ཟེར་འགྱེད་པས་གདུལ་བྱ་རྣམས་ཀྱི་མ་རིག་པའི་མུན་པ་དང་ཉོན་མོངས་པའི་གདུང་བ་སེལ་བས་ན་སྨྲ༷་བའི་ཟླ༷་བ༷་ཞེས་སུ་གྲགས་པ་སངས༷་རྒྱས༷་བཅོམ་ལྡན་འདས་དེ་ལ༷་ནི༷་གནས་བརྟན་རབ༷་འབྱོར་གྱིས་ཞུས༷་པ། ཐེག་པ་ཆེན་པོའི་ཡོན༷་ཏན༷་ལ་དགའ༷་བ༷་བྱང་ཆུབ་སེམས་དཔའ་རྣམ༷ས་ཀྱི༷་སྦྱོར་བའི་བར༷་དུ༷་གཅོ༷ད་པ་གང༷་ལགས༷་ཞེས་ཞུས་པ་ལ། སྟོན༷་པས༷་བཀའ༷་སྩལ༷་པ། བར༷་དུ༷་གཅོ༷ད་པར༷་འགྱུར༷་བ་ནི་མང༷་སྟེ། དེ༷་ལ༷ས་འདིར་རེ༷་ཞིག༷་ཅུང༷་ཟ༷ད་ཙམ༷་ཞིག༷་ཡོངས༷་སུ༷་བརྗོ༷ད་ན། ཞེས་སོ།
2025-10-13 13:15:45,286 [INFO] Time taken to process commentary text: 1.08s
2025-10-13 13:15:45,286 [INFO] Processing commentary text: །གཉིས་པ་ལ། དངོས་དང་། དེའི་རྒྱུ་མཚན། བར་ཆད་ཀྱིས་ཚུགས་མི་ཚུགས་ཀྱི་རྒྱུ་བསྟན་པ་གསུམ། དང་པོ་ལ། རྒྱུ་སྦྱོར་བ་ཉིད་ཉམས་པ། ལམ་ཐེག་ཆེན་ལས་ཉམས་པ་རྐྱེན་འཆད་ཉན་གྱི་ཚོགས་པ་དང་མི་ལྡན་པ། དེས་མཚོན་པའི་སྐྱོན་གཞན་བསྟན་པ་དང་བཞི། དང་པོ་ལ་བློ་གྲོས་ལས་སུ་མི་རུང་བས་ཉམས་པ་དང་། ཡུམ་ལ་ཐེ་ཚོམ་ཟ་བས་ཉམས་པ་གཉིས། དང་པོ། རྒྱལ་བའི་ཤེས་རབ་སོགས་ཚིགས་བཅད་གཅིག་སྟེ། རྒྱལ༷་བའི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདི༷་ཉིད་ཡི༷་གེ༷་འབྲི༷་བའི་ཚེ༷་ན་ཞེས་འབྲི་བས་མཚོན་ནས་འཛིན་པ་དང་ཀློག་པ་དང་ཁ་ཏོན་བྱེད་པ་དང་འཆད་པ་དང་ཉན་པ་སོགས་ཀྱི་ཚེ་ན་དུས་གསུམ་གྱི་ཡུལ་གཟུགས་སོགས་ལ་རྟོག་པའི་སྤོབ༷ས་པ༷་ཐ༷་ད༷ད་པ་དང་རྒོད་རྨུག་གཉིད་འགྱོད་ཆགས་སྡང་ཐེ་ཚོམ་སོགས་རྣམ༷་པ༷་དུ༷་མ༷་འབྱུང༷་བར་འགྱུར༷་ཞིང༷་། སྦྱོར་བ་དེས་བདག་དང་གཞན་འགྲོ༷་བའི༷་དོན༷་མ༷་བྱ༷ས་པར༷་གློག༷་འགྱུ་བ་བཞིན༷་དུ་མྱུར༷་དུ༷་ཡང༷་བརྩོན་པ་འཕྲོ་བཅད་དེ་སྦྱོར་བ་ལས་ཡོངས༷་སུ༷་ཉ༷མས་པར༷་འགྱུར༷་བ༷་འདི༷་ནི༷་བདུ༷ད་ཀྱི༷་ལ༷ས་སུ་ཤེས་པར་བྱའོ།
2025-10-13 13:15:47,404 [INFO] Time taken to process commentary text: 2.12s
2025-10-13 13:15:47,404 [INFO] Processing commentary text: །གཉིས་པ། འདི་བཤད་ཚེ་ན་སོགས་ཚིགས་བཅད་གཅིག་སྟེ། ཆོས་འདི༷་བཤ༷ད་པའི་ཚེ༷་ན༷་ཁ༷་ཅི༷ག་འདི་ལ་སོམ༷་ཉི༷་ཟ༷་བར་འགྱུར༷་ཏེ༷། འདྲེན༷་པ༷ས་འདིར༷་ནི༷་བདག༷་གི༷་མིང༷་ཡང༷་ཡོངས༷་སུ་མ༷་བརྗོ༷ད་ལ། རིགས༷་དང༷་གང་དུ་གནས་པའི་ས༷་ཕྱོགས་དང༷་རུས༷་ཀྱང༷་ཡོངས༷་སུ༷་མ༷་བརྗོ༷ད་ཅེས༷་བསམ་ནས་དེ་ལྟར་བདག་གསལ་བར་ལུང་མ་བསྟན་པས་ན་འདིས་བདག་བྱང་ཆུབ་ངེས་པར་འགྲུབ་པའི་རྒྱུ་མཚན་མ་མཐོང་ངོ་སྙམ་པ་སོགས་ཡུམ་ལས་ཕྱིར་ཕྱོགས་པའི་རྒྱུ་མཚན་བཟུང་ནས་ཐེ་ཚོམ་དེས་ཆོས་ཟབ་མོ་འདི༷་ནི༷་ཉན༷་པར༷་མི༷་འགྱུར༷་ལ་སྤོང༷་བར་འགྱུར༷་བ་ནི་བདུ༷ད་ཀྱི༷་ལ༷ས་སོ། །
2025-10-13 13:15:48,424 [INFO] Time taken to process commentary text: 1.02s
2025-10-13 13:15:48,424 [INFO] Processing commentary text: གཉིས་པ་ལ་རྣམ་མཁྱེན་གྱི་རྒྱུ་ཐེག་ཆེན་སྤང་བ་དཔེས་བསྟན་པ་དང་། དམན་ལམ་ཚོལ་བ་དཔེས་བསྟན་པ། ཐེག་དམན་ལས་བྱང་ཆུབ་ཆེན་པོ་ཚོལ་བ་དཔེས་བསྟན་པ་གསུམ། དང་པོ། དེ་ལྟར་མི་ཤེས་སོགས་རྐང་པ་གཉིས་ཏེ། ཤེས་རབ་ཀྱི་ཕར་ཕྱིན་ནི་ཆོས་ཀུན་གྱི་གཞི་གཅིག་པུ་ཡིན་པ་དེ༷་ལྟར༷་མི༷་ཤེས༷་པའི་རྨོངས་པ་དེ༷་དག༷་གིས་ཡང་དག་པ་སངས་རྒྱས་ཀྱི་ཆོས་ཀུན་གྱི་རྩ༷་བ༷་ལྟ་བུ་ཤེར་ཕྱིན་འདི་བོར༷་ནས༷་ནི༷། རྨོངས༷་པ༷ས་ཡལ༷་ག༷་དག༷་དང༷་འདབ༷་མ༷་ལྟ་བུའི་ཆོས་གཞན་དང་གཞན་ཚོལ༷་བར༷་འགྱུར༷་བ་ཡང་བདུད་ཀྱི་ལས་སོ། །
2025-10-13 13:15:49,124 [INFO] Time taken to process commentary text: 0.70s
2025-10-13 13:15:49,124 [INFO] Processing commentary text: གཉིས་པ། གླང་པོ་རྙེད་ནས་སོགས་རྐང་པ་གཉིས་ཏེ། ཇི་ལྟར་གླང༷་པོ༷་དོན་དུ་གཉེར་བས་གླང་པོ་དངོས་རྙེད༷་ནས༷་དེ་བཞག་སྟེ་སླར་གླང༷་པོ༷འི་རྗེ༷ས་ནི༷་ཚོལ༷་བ༷་ལྟར༷་མཆོག་གི་ཆོས་ཟབ་མོ་དངོས་སུ་བསྟན་པའི་ཤེས༷་རབ༷་ཀྱི་ཕརོལ༷་ཏུ་ཕྱིན༷་པ་ཐོས༷་ནས་དེ་ནན་ཏན་གྱིས་དོན་དུ་མི་གཉེར་བར། དེ་ལས་གཞན་པའི་མདོ༷་ཤེར་ཕྱིན་ལ་བརྒྱུད་ནས་འཇུག་པའི་དོན་ཚོལ༷་བ་ནི་དཔེས་བསྟན་པ་དེ༷་བཞིན༷་དུ་ཤེས་པར་བྱ་སྟེ་འདི་ཡང་བདུད་ཀྱི་ལས་ཡིན་ནོ༷། །
2025-10-13 13:15:49,647 [INFO] Time taken to process commentary text: 0.52s
2025-10-13 13:15:49,648 [INFO] Processing commentary text: གསུམ་པ། དཔེར་ན་ལ་ལས་སོགས་ཚིགས་བཅད་གཅིག་སྟེ། དཔེར༷་ན༷་ལ༷་ལ༷ས་རོ༷་བརྒྱ༷་དང་ལྡན༷་པའི༷་ཟས༷་རྙེད༷་པ་ལ༷་དེའི་རོ་མི་མྱང་བར་ཟས༷་མཆོག༷་རྙེད༷་ནས༷་ཀྱང་སླར་ཟས༷་ངན༷་པ་ཚོ༷ལ་བར༷་བྱེ༷ད་པ༷་ལྟར༷། བྱང༷་ཆུབ༷་སེམ༷ས་དཔའ༷་ལས་དང་པོ་པ་གང་གིས་ཕ༷་རོལ༷་ཏུ་ཕྱིན༷་པ༷་མཆོག་གི་ཆོས་འདི༷་རྙེད༷་ནས༷་དེ་ཡི་དོན་ལ་ཚུལ་བཞིན་མི་སྤྱོད་པར། དགྲ༷་བཅོ༷མ་པའི་ས༷འམ་གོ་འཕང་གི་ལམ་སྟོན་པའི་གཞུང་དེ་ཡིས༷་མཐར་ཐུག་གི་བྱང༷་ཆུབ༷་ཚོལ༷་བར་བྱེ༷ད་པ་ནི་གོང་གི་དཔེ༷་དེ་བཞིན༷་ཏེ་འདི་ཡང་བདུད་ཀྱི་ལས་ཡིན་ནོ༷། །
2025-10-13 13:15:50,367 [INFO] Time taken to process commentary text: 0.72s
2025-10-13 13:15:50,367 [INFO] Processing commentary text: གསུམ་པ་འཆད་ཉན་གྱི་ཚོགས་པ་དང་མི་ལྡན་པ་ལ། རང་ལ་བརྟེན་པ་དང་། གཞན་ལ་བརྟེན་པ་གཉིས། དང་པོ། བསྟི་སྟང་འདོད་པར་སོགས་ཚིགས་བཅད་གཅིག་སྟེ། རང་ཉིད་སྙན་གྲགས་དང་གཞན་གྱིས་བསྟི༷་སྟང༷་བྱ་བ་འདོ༷ད་པར༷་འགྱུར༷་ཞིང༷་། ཡང་ཟས་ནོར་སོགས་རྙེད༷་པ༷་དག་གི་རོ་མྱང་བ་འདོ༷ད་པར་འགྱུར༷་བ་དང༷་། ཕྱི་རོལ་ཡུལ་ལ་ལྟ༷་བར་འདོད་པ་དང༷་བཅས༷་པའི༷་སེམ༷ས་ཀྱིས༷་གྲོང་གི་ཁྱིམ༷་ལ་འདྲིས༷་པའི་བྱེ༷ད་པ་དང་ལྡན༷་ཞིང༷་དེ་དང་དེ་ལྟ་བུ་ལ་སོགས་པ་གཡེངས་པའི་བྱ་བ་སྣ་ཚོགས་ཀྱི་སྒོ་ནས་ཆོས༷་ཟབ་མོ་འདི་འབྲི་བ་དང་མཉན་པ་དང་སེམས་པ་སོགས་བཏང༷་བར་གྱུར་ནས༷་ནི༷། ཆོས༷་མིན༷་པའི་བྱ༷་བ༷་གནས་ངན་ལེན་གྱི་གཞི་གང་ཡང་རུང་བ་ལ་སྤྱོ༷ད་པར་འགྱུར༷་བ༷་གང་ཞིག །ཡང་དག་པའི་ལམ༷་བོར༷་ནས་ལམ༷་མིན་དུ་གོལ༷་ཏེ་འགྲོ༷་བ༷་འདི༷་ནི༷་བདུ༷ད་ཀྱི༷་ལ༷ས་སོ། །
2025-10-13 13:15:51,763 [INFO] Time taken to process commentary text: 1.41s
2025-10-13 13:15:51,763 [INFO] Processing commentary text: གཉིས་པ། གང་དག་དེ་ཡི་སོགས་ཚིགས་བཅད་གཅིག་སྟེ། ཉན་པ་པོ་གང༷་དག༷་འཆད་པ་པོ་རྙེད་བཀུར་ལ་གཡེངས་པ་སོགས་དེ༷་ཡི༷་ཚེ༷་ན༷་ཡུམ་ལ་འདུན༷་ཅིང༷་ད༷ད་པར་གྱུར༷་ནས༷་ཆོས༷་ཀྱི༷་དམ༷་པ༷་འདི༷་ནི༷་ཉན༷་དུ༷་སོང༷་བ༷་ལ༷ས། ཉན་པ་པོ་དེ༷་དག༷་གིས༷་ནི༷་ཆོས༷་སྨྲ༷་བ་དེ་རྙེད་བཀུར་ལ་དགའ་བ་སོགས་བྱ༷་བ༷་ངན་པ་ལ་ཞེན་པའི་ཚུལ་དང་ལྡན༷་པར་རིག༷་ནས༷། ཆོས་སྨྲ་བ་དེ་ལས་ཆོས་ཉན་པ་ལ་དགའ༷་བ༷་མེ༷ད་ཅིང༷་ད་ནི་ཆོས་ཞུ་བར་མི་བྱའོ་སྙམ་དུ་ཡི༷ད་མི༷་བདེ༷་བར༷་གྱུར༷་ནས༷་ཕྱིར་འགྲོ༷་བ་འདི་ཡང་ཤེར་ཕྱིན་མཉན་པ་སོགས་ལ་བར་ཆད་དུ་གྱུར་པའི་བདུད་ཀྱི་ལས་སོ། །བཞི་པ་དེ་ཡི་ཚེ་ན་སོགས་ཚིགས་བཅད་གཅིག་སྟེ། གང་དག་ཆོས་ཟབ་མོ་འདི་ཉན་པ་ལ་སོགས་པ་དེ༷་ཡི༷་ཚེ༷་ན༷་འཆད་ཉན་གྱི་ཚོགས་པ་དང་མི་ལྡན་པ་སོགས་སྦྱོར་བ་ཡང་དག་པ་ལ་བར་དུ་གཅོད་པའི་བདུ༷ད་ཀྱི༷་ལ༷ས་འདི༷་འབྱུང༷་བར༷་འགྱུར༷་ཏེ་གང་ཞེ་ན། ཆོས་ཟབ་མོ་མཉན་པ་སོགས་དེ༷་ཡི་ཚེ༷་ན་ཆོས་ལ་ཡིད་སྡང་བ་བདུད་སྡིག་ཏོ་ཅན་གང༷་དག༷་ཟུག་རྔུས་ཟུག་པ་བཞིན་དུ་གྱུར་པ་དེ་དག་གིས༷་ནི༷་མདོ་འཛིན་པའི་དགེ༷་སློང༷་མ༷ང་པོའི་རྒྱུད་དཀྲུགས༷་ནས༷། བར་དུ་གཅོད་པའི་ཐབས་རྣམ་པ་སྣ་ཚོགས་ཀྱི་སྒོ་ནས་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ཟབ་མོ་འདི༷་ཚུལ་བཞིན་འཛིན༷་པ་དང་སེམས་པ་ལ་སོགས་པར༷་མི༷་འགྱུར༷་བའི༷་བར༷་དུ༷་གཅོ༷ད་པ༷་ཡི་ཆོས༷་རྣམཔ་མང༷་པོ་གཞན༷་འདིར་མ་བཤད་པ་དུ་མ་ཡང༷་འབྱུང༷་བར༷་འགྱུར༷་ཏེ། མདོར་ན་ཆོས་ཟབ་མོ་འདི་འཛིན་པ་སོགས་ཀྱི་སྐབས་ན་དེ་ལ་གནོད་པའི་ཕྱོགས་སུ་གྱུར་ན་གང་ཅི་ཡང་རུང་སྟེ་དེ་ཐམས་ཅད་བདུད་ཀྱི་ལས་སུ་རིགས་པར་བྱ་སྟེ། བར་དུ་གཅོད་པ་དེ་ཉིད་ལ་བདུད་ཀྱི་ལས་ཞེས་མིང་དུ་བཏགས་པ་ཡིན་པའི་ཕྱིར་རོ། །དེ་སྐད་དུ་ཡང་ནམ་མཁའ་མཛོད་ཀྱིས་ཞུས་པའི་མདོ་ལས།རིགས་ཀྱི་བུ་ཅི་ཙམ་དུ་མི་དགེ་བའི་ཆོས་ལ་འཇུག་པ་དང་། དགེ་བའི་ཆོས་འདོར་བ་དེ་ཐམས་ཅད་ནི་བདུད་ཀྱི་ལས་སོ་ཞེས་གསུངས་སོ། །
2025-10-13 13:15:57,259 [INFO] Time taken to process commentary text: 5.48s
2025-10-13 13:15:57,259 [INFO] Processing commentary text: གཉིས་པ་བདུད་ལས་འབྱུང་བའི་རྒྱུ་མཚན། རིན་ཆེན་རིན་ཐང་སོགས་ཚིགས་བཅད་གཅིག་སྟེ། ཇི་ལྟར་རིན༷་པོ་ཆེ༷་རིན༷་ཐང༷་གཞལ་དུ་མེ༷ད་པར༷་རྙེད༷་པར་འགྱུར༷་བ་གང༷་དག༷་ཡི༷ན་པ་དེ༷་དག༷་ནི་དུས་ནམ་ཡིན་དུ་མི་རྙེད་པས་དཀོན༷་ལ༷། རྙེད་ཅིང་འཆང་བའི་དུས༷་རྣམ༷ས་རྟག༷་ཏུ༷་དེ་ལ་ཕ་རོལ་བརྣབ་སེམས་ཅན་དགྲ་ལ་སོགས་པས་འཚེ༷་བའང༷་མང༷་བ་དེ༷་བཞིན༷་རྒྱལ༷་བའི༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་མཆོག༷་རིན༷་པོ་ཆེའི༷་ཆོས༷་འདི་དག་ཀྱང༷་ཤིན་ཏུ་འབྱུང་བར་དཀོན༷་ལ༷། བསོད་ནམས་ཕུན་སུམ་ཚོགས་པ་རྣམས་ཀྱིས་དེ་སྐལ་བས་ཆུན་པར་དཀའ་བའི་ཕྱིར་རྟག༷་ཏུ༷་འཚེ༷་བའང༷་མང༷་བ་ཡིན་ནོ།
2025-10-13 13:15:58,416 [INFO] Time taken to process commentary text: 1.15s
2025-10-13 13:15:58,416 [INFO] Processing commentary text: །གསུམ་པ་ལ། བར་ཆད་དེ་གང་ལ་འབྱུང་བའི་ཡུལ་བསྟན་པ། བར་ཆད་དེ་ལས་སངས་རྒྱས་ཀྱིས་བསྲུང་བའི་ཚུལ་གཉིས། དང་པོ། ཐེག་པར་གསར་དུ་སོགས་རྐང་པ་གསུམ་སྟེ། ཐེག༷་པ༷་ལ་གསར༷་དུ༷་ཞུགས༷་པའི༷་སེམ༷ས་ཅ༷ན་བློ༷་ཆུང༷་བ༷་གང༷་ཞིག༷། ཤིན་ཏུ་དཀོན༷་ཞིང་ཟབ་པའི༷་ཆོས་རིན༷་པོ་ཆེ༷་བདུད་ཀྱི་ཡུལ་ལས་འདའ་བར་བྱེད་པ་འདི༷་ལྟ་བུ་ནི༷་དེ་སྔ་མ༷་རྙེད༷་པ༷་སྟེ་ཉམས་འོག་ཏུ་ཚུད་པར་མ་བྱས་པ་དེ༷་ལ༷་བར༷་ཆ༷ད་བྱ༷་བའི་ཕྱིར༷་བདུ༷ད་ནི༷་སྤྲོ༷་བར༷་འགྱུར༷་ཏེ་གླགས་རྙེད་པར་མཐོང་ནས་སོ། །གཉིས་པ། དངོས་དང་། དེ་དཔེས་བསྟན་པ་གཉིས། དང་པོ་ཕྱོགས་བཅུའི་སངས་རྒྱས་སོགས་རྐང་པ་གཅིག་སྟེ། འོ་ན་ཡུམ་ལ་ཐོག་མར་སྤྱོད་པ་ཐམས་ཅད་ལས་དང་པོ་པ་ཡིན་ལ་དེ་ལ་བདུད་ཀྱི་བར་ཆད་དེ་ཙམ་འབྱུང་ན་བྱང་ཆུབ་སེམས་དཔས་ཤེར་ཕྱིན་སྒོམ་པ་རྫོགས་པར་དཀའོ་སྙམ་ན། རིན་ཆེན་རྙེད་པའི་གང་ཟག་ཉམས་ཆུང་བ་ཁ་ཅིག་ཡུལ་གྱི་རྒྱལ་པོས་བསྲུང་བ་ལྟར། ཕྱོགས༷་བཅུའི༷་འཇིག་རྟེན་གྱི་ཁམས་ན་བཞུགས་པའི་སངས༷་རྒྱས༷་བཅོམ་ལྡན་འདས་ཡེ་ཤེས་ཀྱི་གཟིགས་པ་སྒྲིབ་པ་མེད་པ་ཅན་དེ་ཐམས་ཅད་ཀྱིས་ཆོས་འདི་ལ་ཐོག་མར་སྤྱོད་ཅིང་བདུད་ཀྱི་ཡུལ་ལས་འདས་པའི་དགོངས་ཉམས་མ་རྙེད་པ་དེ༷་དག༷་བར་ཆད་ཀྱི་གཡང་ས་ལས་ཡོངས༷་སུ༷་འཛིན༷་པ་ལ༷་བརྩོན་པའམ་སྦྱོར༷་བ་མཛད་པ་ཡིན་ནོ། །འོན་ཀྱང་གང་ཟག་དེའི་སྔོན་གྱི་བསོད་ནམས་ཀྱི་རྒྱུ་དང་ད་ལྟའི་དད་པ་སོགས་ཀྱི་རྐྱེན་ལ་ལྟོས་ན་སངས་རྒྱས་ཀྱི་བྱིན་རླབས་འཇུག་པའི་ཡུལ་དུ་མ་གྱུར་པ་དང་གྱུར་པ་ལས་བར་ཆད་ཀྱིས་ཚུགས་མི་ཚུགས་སྣ་ཚོགས་སུ་འབྱུང་བར་ཤེས་པར་བྱའོ། །
2025-10-13 13:16:02,622 [INFO] Time taken to process commentary text: 4.22s
2025-10-13 13:16:02,622 [INFO] Processing commentary text: གཉིས་པ། མ་ཞིག་ན་བར་སོགས་ཚིགས་བཅད་གཅིག་སྟེ། སངས་རྒྱས་ཀྱིས་སྲུང་བར་མཛད་པའི་རྒྱུ་མཚན་ཀྱང་དཔེར་ན་མ༷་ཞིག༷་ན༷་བར༷་གྱུར༷་པ་ལ༷་བུ༷་ནི༷་མང༷་དུ་ཡོ༷ད་པ༷་དེ་ཀུན༷་ཡི༷ད་མི༷་བདེ༷་ཞིང༷་མ་དེ༷་ལ༷་རིམ༷་གྲོ༷་བྱེ༷ད་པ་དེ༷་བཞིན༷་ཕྱོགས༷་བཅུའི༷་འཇིག༷་རྟེན༷་ཁ༷མས་ཀྱི༷་སངས༷་རྒྱས༷་རྣམས་ཀྱང༷་། རང་རང་བསྐྱེད་པའི་ཡུམ༷་དུ་གྱུར༷་པ་ཤེས༷་རབ༷་དམ༷་པ༷་འདི༷་ལ༷་ཐུགས་ཀྱིས་དགོངས༷་པ༷་ཉིད་དུ་མཛ༷ད་པ་ཡིན་ནོ། །༈སྦྱོར་བའི་བྱེད་ལས།
2025-10-13 13:16:03,183 [INFO] Time taken to process commentary text: 0.56s
2025-10-13 13:16:03,183 [INFO] Processing commentary text: བཞི་པ་སྦྱོར་བའི་བྱེད་ལས་བཤད་པ་ལ། རང་སྲས་བསྐྱེད་པའི་བྱ་བ་བྱེད་པ་དང་། རང་སྲས་ཡོན་ཏན་ལ་སྦྱོར་བའི་བྱ་བ་བྱེད་པ་གཉིས། ༈རང་སྲས་བསྐྱེད་པའི་བྱ་བ་བྱེད་པ། དང་པོ་གང་དག་འདས་དང་སོགས་རྐང་པ་གཉིས་ཏེ། བཤད་མ་ཐག་པ་ལྟར་འདི་ལ་རྒྱལ་བའི་ཡུམ་ཞེས་བརྗོད་ན་ཡུམ་དུ་འགྱུར་ཚུལ་ཇི་ལྟ་བུ་ཡིན་ཞེ་ན་འཇིག་རྟེན་ན་མས་བུ་བསྐྱེད་པ་དང་། བསྐྱེད་ནས་བྱ་བ་ལ་འགོད་པ་གཉིས་ཀྱི་སྒོ་ནས་མ་ཞེས་འཇོག་པ་ལྟར་འདིར་ཡང་གང༷་དག༷་འད༷ས་པ་དང༷་ད་ལྟར་གྱི་ཕྱོགས༷་བཅུའི༷་ཞིང་ཐམས་ཅད་ན་བཞུགས་པའི་འཇིག༷་རྟེན༷་གྱི་མགོན༷་པོ་སངས་རྒྱས་བཅོམ་ལྡན་འདས་གང༷་ཇི་སྙེད་པ་དང༷་། མ༷་འོངས༷་པའི་དུས༷་ན༷་སངས་རྒྱས་གང་ཇི་སྙེད་ཅིག་འབྱུང༷་བར་འགྱུར༷་བ་དེ༷་དག༷་ཐམས་ཅད་ཤེས་རབ་ཀྱི་ཕ་རོལ་ཏུ་ཕྱིན་པ་འདི༷་ཉིད་ལ༷ས་འབྱུང༷་བས་ན་དུས་གསུམ་གྱི་རྒྱལ་བ་ཐམས་ཅད་ཀྱི་ཡུམ་དུ་གྱུར་པ་ཡིན་ནོ། །༈རང་སྲས་ཡོན་ཏན་ལ་སྦྱོར་བའི་བྱ་བ་བྱེད་པ།
2025-10-13 13:16:05,033 [INFO] Time taken to process commentary text: 1.85s
2025-10-13 13:16:05,033 [INFO] Processing commentary text: གཉིས་པ་ལ་གཞི་འཁོར་འདས་ཀྱི་ཚུལ་མཁྱེན་པ་ལ་སྦྱོར་བ་དང་། འབྲས་བུ་རྣམ་མཁྱེན་གྱི་མཛད་པ་ལ་སྦྱོར་བ། ལམ་མཐའ་གཉིས་འགོག་པའི་ཚུལ་ལ་སྦྱོར་བ་གསུམ། ༈གཞི་འཁོར་འདས་ཀྱི་ཚུལ་མཁྱེན་པ་ལ་སྦྱོར་བ། དང་པོ་ལ་ཤེར་ཕྱིན་ལ་བརྟེན་ནས་འཇིག་རྟེན་གྱི་བདེན་གཉིས་ལ་མཁས་པ་དང་། དེ་བཞིན་ཉིད་རྟོགས་པས་མཚན་ཐོབ་པ་གཉིས། དང་པོ། འཇིག་རྟེན་སྟོན་པ་སོགས་ཚིགས་སུ་བཅད་པ་ཕྱེད་དང་གཉིས་ཏེ། འཇིག༷་རྟེན༷་ནི་ཕུང་ཁམས་སྐྱེ་མཆེད་ཀྱི་ཆོས་སུ་གྲགས་པ་ཇི་སྙེད་པ་རྣམས་ཏེ་དེ་དག་གི་ཐ་སྙད་ཀྱི་རྒྱུ་འབྲས་ངོ་བོའི་རང་བཞིན་ཇི་ལྟ་བུ་ཡིན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པས་རང་གི་སྲས་སངས་རྒྱས་རྣམས་ལ་སྟོན༷་པ༷་སྟེ། རྒྱལ༷་བ༷་རྣམ༷ས་ཀྱི༷་སྐྱེ༷ད་བྱེ༷ད་ཀྱི་ཡུམ༷་ཤེར་ཕྱིན་འདི་ལ་བརྟེན་ནས་སངས་རྒྱས་དེ་དག་གིས་ཆོས་དེ་དག་སྐྱུ་རུ་ར་རློན་པ་ལག་མཐིལ་ཏུ་བཞག་པ་བཞིན་དུ་གཟིགས་པའི་ཕྱིར་རོ། །གཞན་ཡང་གདུལ་བྱའི་དོན་མཛད་པ་ལ་དགོས་པ་ཆེད་དུ་བཀར་ཏེ་སེམ༷ས་ཅ༷ན་གྱི་ཁམས་ཚད་མེད་པ་ཇི་སྙེད་པ་གཞན༷་གྱི༷་སེམ༷ས་ཀྱི༷་སྤྱོ༷ད་པ༷་ནང་དུ་བསྡུས་པ་དང་ཕྱིར་གཡེང་བ་དང་ཆགས་བཅས་དང་ཆགས་བྲལ་ལ་སོགས་པ་མཐའ་མེད་པ་དག་ཀྱང་ཤེར་ཕྱིན་ལ་གོམས་པའི་མཐུས་རང་གི་སྲས་ལ་སྟོན༷་པར༷་བྱེ༷ད་པ་ནི་ཀུན་རྫོབ་སྟོན་པ་དང་། འཇིག༷་རྟེན༷་ཕུང་པོ་ལྔའི་དེ༷་བཞིན༷་ཉི༷ད་དང༷་། དགྲ༷་བཅོ༷མ་པའི་དེ༷་བཞིན༷་ཉི༷ད་དང་རང༷༷་རྒྱལ༷་གྱི་དེ༷་བཞིན༷་ཉི༷ད་དང༷་། རྒྱལ༷་སྲས༷་བྱང་ཆུབ་སེམས་དཔའི་དེ༷་བཞིན༷་ཉི༷ད་དག་ནི་ཐ་དད་དུ་མ་གྲུབ་པའི་ཕྱིར་གཅི༷ག་པ༷་ཉི༷ད་དེ༷། དེ་ཐམས་ཅད་ཀྱང་དངོས༷་པོ་དང་བྲལ༷་བའི་ཕྱིར་ན་གཞན་དང་གཞན༷་དུ་ཡོད་པ་མི༷ན་པས་དེ༷་བཞིན༷་ཉི༷ད་ཅེས་བྱ་ལ། དེ་ལྟ་བུའི་ཀུན་བྱང་གི་ཆོས་ཐམས་ཅད་ཀྱི་གནས་ལུགས་དེ་བཞིན་ཉིད་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་ནི་དེ༷་བཞིན༷་གཤེ༷གས་པས༷་མཁྱེན༷་ཅིང་ཇི་ལྟ་བ་བཞིན་ཐུགས་སུ་ཆུད་པའོ། །དེ་ལྟར་ཤོ་ལོ་ཀ་ཕྱེད་དང་གཉིས་པོ་འདིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་མདོར་ན་བདེན་པ་གཉིས་ཀྱི་ཆོས་ཚུལ་ཐམས་ཅད་སངས་རྒྱས་ཀྱིས་གཟིགས་པར་གྱུར་ཏོ་ཞེས་སོ། །
2025-10-13 13:16:12,079 [INFO] Time taken to process commentary text: 7.04s
2025-10-13 13:16:12,079 [INFO] Processing commentary text: གཉིས་པ། མཁས་པ་འཇིག་རྟེན་སོགས་ཚིགས་བཅད་གཅིག་སྟེ། ཇི་ལྟར་འཇིག་རྟེན་ན་ཡང་མས་བུ་ལ་མིང་འདོགས་པ་ལྟར་རྒྱལ་བའི་ཡུམ་ལ་བརྟེན་ནས་དེ་བཞིན་གཤེགས་པ་ཞེས་པའི་མཚན་ཐོབ་པ་ནི། དེ་ཁོ་ན་ཉིད་ལ་མཁས༷་པ༷་སངས་རྒྱས་རྣམས་འཇིག༷་རྟེན༷་གྱི་ཁམས་འདིར་འཚོ་གཞེས་ཤིང་གན༷ས་སམ༷་མྱ༷་ངན༷་ལས་འདས༷་ཀྱང༷་རུང༷་སྟེ། ཆོས༷་ཉི༷ད་སྐྱོན༷་མེ༷ད་པ་གང་ཞིག་ཆོས༷་རྣམ༷ས་ཀྱི་སྟོང༷་པ༷་ཉིད་དུ་བརྗོད་པ་འདི༷་ནི་ནམ་ཡང་འགྱུར་བ་མེད་པ་དང་སུས་ཀྱང་དཀྲུགས་པར་མི་ནུས་པར་ནམ་མཁའ་བཞིན་དུ་གན༷ས་སྟེ༷། བྱང༷་ཆུབ༷་སེམ༷ས་དཔའ༷་རྣམས་ཀྱིས་དེ༷་བཞིན༷་ཉི༷ད་ཡེ་ནས་བབ་ཀྱིས་གནས་པ་འདི༷་ཡི་ཡིན་ལུགས་མ་ནོར་བར་བློས་རྗེས༷་སུ༷་རྟོགས༷་ཤིང་ནམ་ཞིག་རྟོགས་པ་མཐར་ཕྱིན་པའི་ཚེ་ན། དེ་བཞིན་ཉིད་ཇི་ལྟ་བ་བཞིན་དུ་གཤེགས་པའམ་རྟོགས་པ་དེ༷་ཡི་ཕྱིར༷་ན་དེ༷་བཞིན༷་གཤེ༷གས་པ་ཞེས༷་སངས༷་རྒྱས༷་རྣམས་ལ་མཚ༷ན་དུ་གསོལ༷་བར་གྱུར༷་ཏོ། །༈འབྲས་བུ་རྣམ་མཁྱེན་གྱི་མཛད་པ་ལ་སྦྱོར་བ།
2025-10-13 13:16:14,025 [INFO] Time taken to process commentary text: 1.96s
2025-10-13 13:16:14,025 [INFO] Processing commentary text: གཉིས་པ་འབྲས་བུ་རྣམ་མཁྱེན་ལ་སྦྱོར་ཚུལ་ལ། ཤེར་ཕྱིན་ལ་བརྟེན་ནས་དོན་གཉིས་འགྲུབ་པ་དང་། ཁྱད་པར་དུ་གཞན་དོན་དུ་ཆོས་སྟོན་པའི་ཚུལ་གཉིས། དང་པོ། ཤེས་རབ་ཕ་རོལ་སོགས་ཚིགས་བཅད་གཅིག་སྟེ། ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་གང་ལ་གནས་ན་ཟག་མེད་ཀྱི་དགའ༷་བ་མཐའ་ཡས་པ་འབྱུང་བའི་ཕྱིར་ལྷའི་དགའ་བའི་ཚལ༷་ལྟ་བུ་ལ༷་བརྟེན༷་ནས་གནས་པ༷་སྟོབ༷ས་བཅུ༷་དང་ལྡན་པ་རྣམ༷་འདྲེན༷་སངས་རྒྱས་རྣམ༷ས་ཀྱི༷་སྤྱོ༷ད་ཡུལ༷་ནི་འདི༷་ལྟ་བུ་ཡི༷ན་ཏེ༷། གང་ཞེ་ན་སེམ༷ས་ཅ༷ན་ཚད་མེད་པ་སྡུག༷་བསྔལ༷་སྣ་ཚོགས་དང་ངན༷་སོང༷་གསུམ༷་ལ༷ས་ཡོངས༷་སུ་འདོན༷་ཀྱང༷་། སངས་རྒྱས་དེ༷་དག༷་ལ་ནམ༷་ཡང༷་སེམ༷ས་ཅ༷ན་གྱི་འདུ༷་ཤེས༷་སུ་འགྱུར༷་བ༷་ནི་མེ༷ད་དེ་དམིགས་མེད་ཀྱི་ཐུགས་རྗེ་ཆེན་པོས་རྟག་ཁྱབ་ལྷུན་གྱིས་གྲུབ་པའི་ཕྲིན་ལས་ཀྱིས་ཆོས་བསྟན་པ་སོགས་མཛད་པའི་ཕྱིར་ནའོ། །
2025-10-13 13:16:15,568 [INFO] Time taken to process commentary text: 1.54s
2025-10-13 13:16:15,568 [INFO] Processing commentary text: གཉིས་པ་ལ། ལམ་མིན་ཚར་གཅོད་པ་དང་། ལམ་ཡང་དག་སྟོན་པའི་ཚུལ་གཉིས། དང་པོ། དཔེར་ན་སེང་གེ་སོགས་ཚིགས་བཅད་གཅིག་སྟེ། དཔེར༷་ན༷་རི་དྭགས་ཀྱི་རྒྱལ་པོ་སེང༷་གེ༷་ནི་གངས་ཀྱི་རི༷་སུལ༷་ལ་བརྟེན༷་ནས༷་གཞན་སུ་ལའང་འཇིག༷ས་པ་མེ༷ད་པར༷་གནས་ཏེ་རི༷་དྭགས༷་ཕྲ༷་མོ༷་མང༷་པོ་སྐྲག༷་པར་བྱེ༷ད་ཅིང༷་ང་རོའི་སྒྲ༷་སྒྲོགས༷་པ་ལྟར༷། མི༷་ཡི༷་སེང༷་གེ༷་སངས་རྒྱས་ཀྱང་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ཟབ་མོ་སྟོང་པ་ཉིད་ཀྱི་དོན་ལ་བརྟེན༷་ནས༷། བདག་ཏུ་ལྟ་བའི་མུ༷་སྟེག༷ས་ཅ༷ན་མང༷་པོ་དག་སྐྲག༷་པར་བྱེ༷ད་ཅིང་འཇིག༷་རྟེན༷་ན་དམ་པའི་ཆོས་ཀྱི་སྒྲ་ཡང༷་སྒྲོགས༷་པར་མཛད་དོ། །
2025-10-13 13:16:16,771 [INFO] Time taken to process commentary text: 1.20s
2025-10-13 13:16:16,771 [INFO] Processing commentary text: གཉིས་པ་དཔེར་ན་ནམ་མཁའ་སོགས་ཚིགས་བཅད་གཅིག་སྟེ། དཔེར༷་ན༷་ནམ༷་མཁར༷་གན༷ས་པ༷་ཉི༷་མའི༷་འོ༷ད་ཟེར༷་གྱིས་ནི༷་ས༷་འདི༷་ལ་རླན་བག་ཡོད་པ་རྣམས་སྐེམ༷་པར༷་བྱེ༷ད་ཅིང༷་གཟུགས༷་རྣམས་ཀྱང༷་རབ༷་ཏུ༷་སྟོན༷་པ་ཡིན་པ་དེ༷་བཞིན༷་དུ་ཆོས༷་ཀྱི་རྒྱལ༷་པོ་ཆོས་ཀྱི་ཉི་མ་སངས་རྒྱས་བཅོམ་ལྡན་འདས་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ནམ་མཁའི་དབྱིངས་ལྟ་བུ་ལ་བརྟེན༷་པ་རྣམ༷ས་ཀྱིས་སྲི༷ད་པར་སྲེད་པའི༷་ཆུ༷་ཀླུང༷་སྐེམ༷ས་ཤིང༷་ཤེས་བྱའི་ཆོས༷་རྣམས་ཀྱང༷་ཡང་དག་པར་ར༷བ་ཏུ༷་སྟོན༷་པར་མཛད་དོ། །༈ལམ་མཐའ་གཉིས་འགོག་པའི་ཚུལ་ལ་སྦྱོར་བ།
2025-10-13 13:16:17,844 [INFO] Time taken to process commentary text: 1.08s
2025-10-13 13:16:17,860 [INFO] Processing commentary text: གསུམ་པ་ལ། ལམ་གྱི་ངོ་བོ་དང་། བྱེད་ལས་གཉིས། དང་པོ་ལ་དོན་དང་དཔེ་གཉིས་ཀྱི་དང་པོ། གཟུགས་རྣམས་མི་མཐོང་སོགས་ཚིགས་བཅད་གཅིག་སྟེ། གཟུགས༷་རྣམ༷ས་རང་གི་ངོ་བོ་མེད་པའི་ཕྱིར་དམིགས་སུ་མེད་པའམ་མི༷་མཐོང༷་ལ། དེ་བཞིན་དུ་ཚོར༷་བ༷་དག༷་ཀྱང༷་མི༷་མཐོང༷་ཞིང༷་འདུ༷་ཤེས༷་མཐོང༷་བ༷་མེ༷ད་ལ༷་སེམ༷ས་པ༷་མི༷་མཐོང༷་ཞིང༷་། དེ་ཁོ་ན་ཉིད་ལ་མཉམ་པར་བཞག་པའི་སྤྱོད་ཡུལ་གང༷་ལ༷་རྣམ༷་པར༷་ཤེས༷་པ་དང༷་སེམ༷ས་ཞེས་བྱ་བ་དང་ཡི༷ད་ཅེས་བྱ་བའི་གཞི་ཅི་ཡང་མཐོང༷་བ་མེ༷ད་པ༷་སྟེ། འདི་ལ་འདས་པ་ལ་སེམས་འཇུག་པ་མ་འོངས་པ་ལ་རྣམ་པར་ཤེས་པ་ད་ལྟ་ཡིད་ལ་བྱེད་པའི་ཆ་ནས་དེ་ལྟར་བརྗོད་པའམ་མིང་གི་རྣམ་གྲངས་ཀྱིས་བརྗོད་པ་ཡིན་པར་འབྲེལ་བ་གཞན་ནས་བཤད་ལ། ཡེ་ཤེས་ཞབས་ཀྱིས་ནི་ཡོངས་སུ་གྲགས་པ་ལྟར་སེམས་ནི་ཀུན་གཞིའི་རྣམ་ཤེས་དང་། ཡིད་ནི་ཉོན་མོངས་པ་ཅན་གྱི་ཡིད་དང་རྣམ་ཤེས་ནི་འཇུག་ཤེས་དྲུག་ཏུ་གསུངས་སོ། །དེ་ལྟར་ཕུང་པོ་ལྔས་མཚོན་པས་ཆོས་ཐམས་ཅད་དམིགས་སུ་མེད་པས་ཅི་དང་ཅིའི་ངོ་བོར་ཡང་མ་མཐོང་བ་འདི༷་ནི༷་ཆོས༷་རྣམས་ཀྱི་རང་བཞིན་རྣལ་མ་མཐོང༷་བ་ཡི༷ན་ནོ་ཞེས༷་དེ༷་བཞིན༷་གཤེ༷གས་པ༷ས་བསྟན༷་ཏེ་མིག་སྐྱོན་མེད་པས་རབ་རིབ་མ་མཐོང་བ་ནི་རབ་རིབ་ཀྱི་རང་བཞིན་མཐོང་བ་ཡིན་པ་བཞིན་ནོ། །
2025-10-13 13:16:21,095 [INFO] Time taken to process commentary text: 3.25s
2025-10-13 13:16:21,095 [INFO] Processing commentary text: གཉིས་པ་ནམ་མཁའ་མཐོང་ཞེས་སོགས་ཚིགས་བཅད་གཅིག་སྟེ། མ་མཐོང་བའི་མཐོང་བ་དེའི་དཔེ་ཇི་ལྟ་བུ་ཞེ་ན། འཇིག་རྟེན་ན་བདག་གིས་ནམ༷་མཁའ༷་མཐོང༷་ངོ་ཞེས༷་སེམ༷ས་ཅ༷ན་རྣམས་ཀྱིས་དེ་སྐད་བསམ་ཞིང་ཚིག༷་ཏུ༷་རབ༷་ཏུ་བརྗོ༷ད་པ༷་ནི་ཡོད་མོད་ཀྱི། འོན་ཀྱང་ནམ༷་མཁའ༷་ཇི༷་ལྟར༷་མཐོང༷་ཞེས་སྨྲ་ནུས་ཏེ་ནམ་མཁའ་ལ་མཐོང་བར་བྱ་བའི་དབྱིབས་དང་ཁ་དོག་གི་གཟུགས་མིག་གི་ཡུལ་དུ་གྱུར་པ་གང་ཡང་མེད་ན་དེ་སྐད་བསམ་ཞིང་བརྗོད་པའི་དོན༷་འདི༷་ཅི་ཞིག་ཡིན་ཞེས་ར༷ང་གིས་བརྟག༷་པར༷་གྱིས༷་དང་གཟུགས་ཅན་གྱི་ཆོས་གང་ཡང་མ་མཐོང་བ་དེ་ཙམ་ལ་ནམ་མཁའ་མཐོང་བའི་ཐ་སྙད་བྱས་པ་ཡིན་པར་ཁོང་དུ་ཆུད་པར་འགྱུར་རོ། །དཔེ་དེ༷་ལྟར༷་ཆོས༷་རྣམས་ཀྱི་དེ་ཁོ་ན་ཉིད་མཐོང༷་བ་ཞེས་པ༷་ཡང༷་ཤེས་རབ་ཀྱི་སྤྱན་གྱིས་ཆོས་གང་ཡང་མ་གྲུབ་པར་ཤེས་ནས་ཅིའི་ངོ་བོར་ཡང་མི་དམིགས་པའམ་མ་མཐོང་བ་ལ་ཆོས་མཐོང་བའོ་ཞེས་དེ༷་བཞི༷ན་གཤེ༷གས་པ༷ས་བསྟན༷་པར་མཛད་པ་ཡིན་ནོ། །འཇིག་རྟེན་ན་གང་མཐོང༷་བ༷་ཞེས་པ་ཐམས་ཅད་ཡུལ་ཅན་གང་གིས་ཡུལ་གང་མཐོང་བ་ལ་ཐ་སྙད་བྱེད་ན་མཐའ་གང་དུའང་མ་དམིགས་ལ་སྤྲོས་པའི་རྣམ་པ་གང་ཡང་མ་མཐོང་བའི་མཐོང་བ་འདི་ནི་ཕྱོགས་ཙམ་དུ་ནམ་མཁའ་མཐོང་བའི་དཔེས་བསྟན་གྱི་ཡང་དག་པར་ན་ཡོད་མེད་ཡིན་མིན་སོགས་མཐའ་ཀུན་ལས་འདས་པའི་ཆོས་ཀྱི་དབྱིངས་སོ་སོ་རང་རིག་པའི་ཡེ་ཤེས་ཀྱིས་མཐོ༷ང་བ༷་ལ་དཔེ༷་གཞན༷་གྱིས༷་ནི༷་རྣམ་པ་ཀུན་ཏུ་བསྙད༷་པར༷་ནུ༷ས་པ་མ༷་ཡི༷ན་ཏེ་བསམ་གྱིས་མི་ཁྱབ་པས་དཔེ་དང་གཏན་ཚིགས་ལ་སོགས་པས་གཞལ་བ་དང་བགྲང་བ་ལས་ཡང་དག་པར་འདས་པའི་ཕྱིར་རོ། །
2025-10-13 13:16:25,640 [INFO] Time taken to process commentary text: 4.54s
2025-10-13 13:16:25,640 [INFO] Processing commentary text: གཉིས་པ་ལམ་དེའི་བྱེད་ལས་ལ། ལམ་འབྲས་ཀྱི་ཡོན་ཏན་ཀུན་སྡུད་པ་དང་། ལམ་གོལ་བ་ལས་ཐག་བསྲིང་ཚུལ་གཉིས། དང་པོ་ལ་བློན་པོའི་དཔེས་མཛད་པ་ཀུན་བྱེད་པ་དང་། རྒྱལ་པོའི་དཔེས་ཡོན་ཏན་ཀུན་སྡུད་པ་གཉིས། དང་པོ། གང་གིས་དེ་ལྟར་སོགས་ཚིགས་བཅད་གཅིག་སྟེ། བྱང་ཆུབ་སེམས་དཔའ་གང༷་གིས༷་དམིགས་པའི་རྣམ་པ་ཅིར་ཡང་མ་མཐོང་བ་དེ༷་ལྟར༷་ཤེས་རབ་ཀྱི་སྤྱན་གྱིས་མཐོང༷་བ༷་དེ༷་ཡིས༷་ཆོས༷་ཐམས་ཅད་ཀུན༷་མཐོང༷་བ༷་ཡིན་ཏེ་དེ་ལས་བྱ་བ་ཆེན་པོ་ཐོབ་པ་ནི་ཇི་ལྟར་ན་རྒྱལ༷་པོ༷་ནི་འབད་རྩོལ་མེད་པར་བཏང༷་སྙོམས༷་སུ་འདུག༷་ཅིང༷་བློན༷་པོ༷་མཆོག་གིས་རྒྱལ་པོའི་ལས་སུ་བྱ་བ་ཀུན༷་བྱེ༷ད་པ་ལྟ༷ར། སངས༷་རྒྱས༷་ཀྱི་མཛ༷ད་པ་དང༷་ཉན༷་ཐོས༷་རྣམས་ཀྱི་ཡོན་ཏན་གྱི་ཆོས༷་རྣམ༷ས་ཇི༷་སྙེད༷་པ༷་དེ༷་དག༷་ཐམ༷ས་ཅ༷ད་ཤེས༷་རབ༷་ཀྱི་ཕ༷་རོ༷ལ་ཏུ་ཕྱིན༷་པ༷་རྣམ་པར་རྟོག་པ་མེད་པ་ལ་བརྟེན་ནས་བྱེ༷ད་དེ་བདག་མེད་རྟོགས་པའི་ཤེས་རབ་དང་ལྡན་ན་རྣམ་པར་གྲོལ་བའི་ལམ་ཐམས་ཅད་བདེ་བླག་ཏུ་འགྲུབ་ཀྱི་གཞན་དུ་འགྲུབ་པའི་ཐབས་མེད་པས་ནའོ། །
2025-10-13 13:16:28,010 [INFO] Time taken to process commentary text: 2.36s
2025-10-13 13:16:28,010 [INFO] Processing commentary text: གཉིས་པ། རྒྱལ་པོ་གྲོང་དུ་སོགས་ཚིགས་བཅད་གཅིག་སྟེ། ཇི་ལྟར་རྒྱལ༷་པོ༷་ཆེན་པོ་ནི་གྲོང༷་ཁྱེར་དག་ཏུ༷་མི༷་འགྲོ༷་ཞིང་ཡུལ༷་འཁོར༷་ཆེན་པོ་གཞན་རྣམས་སུའང་མི༷་འགྲོ༷་ལ༷་རང༷་གི༷་ཡུལ༷་ཕོ་བྲང་དེ་ན་གནས་བཞིན་དུ་འདུག་ནས༷་དཔྱ་ཁྲལ་ལ་སོགས་པའི་འདུ༷་བ༷་ཐམ༷ས་ཅ༷ད་ཚུར་སྡུད༷་པ༷་ལྟར༷་དུ། བྱང༷་ཆུབ༷་སེམ༷ས་དཔའི༷་རྒྱུད་ཀྱི་ཆོས༷་ཉི༷ད་ཟབ་མོ་རྟོགས་པ་ནི་མི་གཡོ་ཞིང་གནས་གཞན་གང༷་དུ༷འང༷་མི༷་འགྲོ༷་ལ༷། གང་གིས་རྟོགས་པའི་རྒྱུད་དེར་ཆོས་ཉིད་ཀྱི་མཐུས་སངས༷་རྒྱས༷་པའི་ས༷་ཡི༷་ཡོན༷་ཏན༷་གང༷་ཡི༷ན་པ་ཐམ༷ས་ཅ༷ད་སྡུད༷་པ་ནི་བྱ་བ་རྨད་དུ་བྱུང་བ་ཡིན་ནོ། །
2025-10-13 13:16:29,252 [INFO] Time taken to process commentary text: 1.24s
2025-10-13 13:16:29,252 [INFO] Processing commentary text: གཉིས་པ་ལ་བསྟན་བཤད་གཉིས། དང་པོ། གང་ལ་བདེ་གཤེགས་སོགས་ཚིགས་བཅད་གཅིག་སྟེ། གང་ཟག་གང༷་ལ༷་བདེ༷་བར་གཤེ༷གས་པ་དང་དེའི་སྲས་བྱང༷་ཆུབ༷་སེམ༷ས་དཔའ༷་རྣམས་ལ་དད་པ་དང་འདོད་པའི་ད༷ད་པ་མི་ལྡོག་པའི་བརྟན༷་པ་ཡོ༷ད་ཅིང་། བྱང་ཆུབ་སེམས་དཔའ་དང་སངས་རྒྱས་སུ་འགྱུར་བའི་ལམ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་མཆོག༷་ལ༷་བས༷མ་པས་དོན་དུ་གཉེར་ཞིང་སྦྱོར༷་བས་ནན་ཏན་བྱེད་པ༷་དེ་ལ་ཐབས་ཤེས་གཉིས་ཀ་ཚང་བས་ན་དེ་དག་ལམ་གོལ་བ་ཉན༷་ཐོས༷་དང་རང༷་རྒྱལ༷་གྱི་ས༷་གཉི༷ས་ལས་ཤིན༷་ཏུ༷་འདས༷་པར་བྱས༷་ནས༷་སྲིད་ཞིའི་སྒྲིབ་པས་ཟིལ༷་གྱིས༷་མི༷་ནོན༷་པ་རྒྱལ༷་བའི༷་བྱང༷་ཆུབ༷་དམ་པ་མྱུར༷་དུ༷་ཐོབ༷་པར་འགྱུར་རོ་ཞེས་ཐེག་པ་མཆོག་ལ་དད་པ་ནི་ཐོག་མའི་འཇུག་སྒོ་ཡིན་ལ། ཤེས་རབ་ཀྱིས་དད་པ་བཞིན་དུ་འབྲས་བུ་ཐོབ་པ་ལས་མི་ཉམས་པར་བྱེད་པས་ཐབས་ཤེས་འདི་གཉིས་གཙོ་བོར་བསྟན་ཏེ། ལས་དང་པོ་པ་དད་པ་ཡོད་ཀྱང་ཤེས་རབ་ཀྱི་ཕར་ཕྱིན་དང་མ་ལྡན་ན་ལམ་ལས་ཉམས་པ་སྲིད་ཀྱི། ཤེས་རབ་ཀྱི་ཕར་ཕྱིན་ཟབ་མོའི་དགོངས་པ་ཉམས་འོག་ཏུ་ཚུད་ཕྱིན་ཆད་དད་པ་མི་འཕྲོག་པ་ཐོབ་ནས་ལམ་ལས་ཉམས་པ་མི་སྲིད་དོ། །
2025-10-13 13:16:32,015 [INFO] Time taken to process commentary text: 2.76s
2025-10-13 13:16:32,015 [INFO] Processing commentary text: གཉིས་པ་ཚུལ་དེ་རྒྱས་བཤད་ལ། ཆུར་བྱིང་བ། བུམ་པ་གསར་པ། གྲུ་འཛུགས་པ། རྒས་པའི་དཔེས་བསྟན་པ་བཞི་པོ་རེ་རེ་ལའང་དཔེ་དོན་གཉིས་རེས་བསྟན་ཏེ། དང་པོ། དཔེར་ན་རྒྱ་མཚོར་སོགས་ཚིགས་བཅད་གསུམ་སྟེ། དཔེར༷་ན༷་རྒྱ༷་མཚོར༷་འཇུག༷་པའི༷་མི་དག་གི་གྲུ༷་ནི༷་ཆག༷་སྟེ་ཞིག་པར་གྱུར༷་ལ༷། དེར་མི༷་གང༷་ཞིག་རོ༷འམ༷་རྩྭའ༷མ༷་ཤིང༷་ནི༷་མི༷་འཛིན༷་པ༷་རང་གར་ལུས་པ་དེ་དག་ཆུ༷་ཡི་དབུས༷་སུ་འཇིག༷་པ༷་སྟེ་འཆི་བར་འགྱུར༷་བས༷་རྒྱ་མཚོའི་ངོགས༷་སུ༷་ཕྱིན༷་པར་མི༷་འགྱུར༷་ལ། གང༷་ཞིག་ཤིང་ལ་སོགས་པ་འཛིན༷་པ༷་དེ་ནི་དེ་ལ་བརྟེན་ནས་རྒྱ༷་མཚོའི་ཕ༷་རོལ༷་ཏུ་ཕྱིན༷་པར༷་འགྱུར༷་རོ། །དཔེ་དེ༷་ལྟར༷་རྫོགས་པའི་བྱང་ཆུབ་དོན་དུ་གཉེར་བའི་ད༷ད་པ་དང་ལྡན༷་ལ་སྤྲོ་བའི་དང༷་བ༷་ཐོབ༷་པ༷་གང༷་ཞིག༷་ནི༷། རྫོགས་བྱང་དེའི་ལམ་དུ་གྱུར་པ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་རྒྱལ་བའི་ཡུམ༷་ལ་དང་བས་རྗེས༷་སུ༷་མི༷་འཇུག༷་པ་ནི་འབྲས་བུ་བདེ་གཤེགས་ཀྱི་བྱང་ཆུབ་ལ་རེག་པ་མིན༷་ནོ། །འདི་ལྟར་སྐྱེ༷་བ་དང་རྒ༷་བ་དང་འཆི༷་བ་དང་མྱ༷་ངན༷་སྣ་ཚོགས་ཀྱི་རྦ༷་བས༷་འཁྲུགས༷་པ༷་ཡི༷་འཁོར༷་བའི༷་རྒྱ༷་མཚོ༷་ཆེན་པོ་དེར༷་ནི༷་རྟག༷་ཏུ༷་འཁོར༷་བར་གྱུར༷་པ༷་གང༷་དེ་རང་བཞིན་མེད་པར་རྟོགས་པའི་ཤེས༷་རབ༷་ཀྱི་ཕ་རོལ་ཏུ་ཕྱིན་པ་མཆོག༷་གིས༷་ཡོངས༷་སུ༷་ཟིན༷་པར༷་གྱུར་ན༷། དངོས༷་པོའི༷་རང༷་བཞིན༷་ཕྱིན་ཅི་མ་ལོག་པ་ལ་མཁས༷་ཤིང༷་དོན༷་དམ༷་པ་སྟོན༷་པར༷་བྱེ༷ད་པར་འགྱུར་རོ། །དེ་ལྟར་དེ༷་དག༷་གི་རྫོགས་བྱང་དོན་གཉེར་གྱི་དད་པ་སོགས་ཐབས༷་ཀྱི༷་ཡོན༷་ཏན༷་དེ་དག་དམིགས་པ་མེད་པའི་ཤེས༷་རབ༷་ཀྱིས་ཡོངས༷་སུ་ཟིན༷་པར་གྱུར་ན༷་མཆོག༷་ཏུ༷་རྨད༷་དུ་བྱུང༷་བའི་བདེ༷་བར་གཤེ༷གས་པའི་བྱང༷་ཆུབ༷་ལ་མྱུར༷་དུ་རེག༷་སྟེ་དཔེར་ན་མི་གང་དག་ཤིང་སོགས་འཛིན་པ་རྒྱ་མཚོའི་ཕ་རོལ་ཏུ་ཕྱིན་པ་ཐོབ་པ་བཞིན་ནོ། །
2025-10-13 13:16:38,046 [INFO] Time taken to process commentary text: 6.03s
2025-10-13 13:16:38,046 [INFO] Processing commentary text: གཉིས་པ་དཔེར་ན་ལ་ལས་སོགས་ཚིགས་བཅད་གཉིས་ཏེ།དཔེར༷་ན༷་མི་ལ༷་ལ༷ས་རྫ༷་སོ༷་མ༷་བཏང༷་བར་ཆུ༷་སྐྱེད༷་པར་བྱས་ན༷། བུམ་པ་དེ་སྲ་བའི་ཆ་ཉ༷མས་ཆུང༷་བའི་ཕྱིར༷་ན༷་མྱུར༷་དུ༷་འཇིག༷་པར༷་རིག༷ས་པར༷་བྱ༷འོ། །སོ༷་བཏང༷་བའི་བུམ༷་པར༷་ཆུ༷་སྐྱེད༷་པར་བྱས་ན་གང་དུ་འགྲོ་བའི་ལམ༷་དུ་བུམ༷་པ་དེ་འཇིག༷་པར་དོགས་པ༷་ཡི༷་འཇིགས༷་པ༷་མེ༷ད་ཅིང༷་བདེ༷་བར༷་སླར་རང་གི་ཁྱིམ༷་དུ༷་ཕྱིན༷་པར༷་འགྱུར༷་བ་དེ༷་བཞིན༷་དུ༷། བྱང༷་ཆུབ༷་སེམ༷ས་དཔའ༷་གང་ཞིག་རྫོགས་པའི་བྱང་ཆུབ་ལ་དང་འདོད་ཀྱི་ད༷ད་པ༷་མང༷་བའམ་ཆེན་པོར་གྱུར༷་ཀྱང༷་། དེ་སྒྲུབ་པར་བྱེད་པའི་ལམ་ཤེས༷་ར༷བ་ཀྱི་ཕ་རོལ་ཏུ་ཕྱིན་པ་ལས་རྣམ༷་པར༷་ཉ༷མས་ན༷་མྱུར༷་དུ༷་མ༷་རུང༷ས་པ་སྟེ་ལམ་དམན་པ་སོགས་སུ་ལྟུང་ནས་ཐེག་པ་ཆེན་པོའི་ལམ་ལས་ཉམས་པར་འགྱུར༷་རོ། །ད༷ད་པ༷ས་ཤེས༷་རབ༷་སྟེ་དད་པ་དང་བཅས་པའི་ཤེས་རབ་ཕར་ཕྱིན་ཉིད་ཀྱིས༷་ནི༷་གང་ཟག་དེའི་རྒྱུད་ཡོངས༷་སུ༷་ཟིན༷་པར་གྱུར༷་ན༷་ཉན་རང་གི་ས༷་གཉི༷ས་ལས་ཤིན༷་ཏུ༷་འདས༷་ཏེ༷་བྱང༷་ཆུབ༷་མཆོག༷་ཐོབ༷་པར་འགྱུར༷་རོ། །
2025-10-13 13:16:40,605 [INFO] Time taken to process commentary text: 2.56s
2025-10-13 13:16:40,605 [INFO] Processing commentary text: གསུམ་པ། དཔེར་ན་བཅོས་ལེགས་སོགས་ཚིགས་བཅད་གཉིས་ཏེ། དཔེར༷་ན༷་རྒྱུ་དང་ཆགས་ཚད་ཟག་ལྷན་སོགས་བཟོ་བཅོས༷་ལེགས༷་པར་མ༷་བྱས༷་པའི་གྲུ༷་དེ་ནི༷་རྒྱ༷་མཚོའི༷་ནང༷་དུ་ནོར༷་དང༷་བཅས༷་ཤིང༷་ཚོང༷་པ༷་རུ་བཅས༷་ཏེ༷་འཇིག་པའམ་ཆུད་ཟ་བར༷་འགྱུར༷་ལ། གྲུ༷་དེ༷་ལེགས༷་པར༷་བརྟག་ནས་བཅོས༷་ལེགས༷་པོ་བྱས༷་པ་དང༷་ལྡན༷་པར་གྱུར༷་ན༷། གྲུ་དེ་ནི་མི༷་འཇིག༷་མི་ཉམས་པར་ཚོང་པ་ནོར༷་དང༷་བཅས༷་པར༷་རྒྱ་མཚོའི་འགྲམས་ཀྱི་ངོགས༷་སུ༷་ཕྱིན༷་པར༷་འགྱུར༷་བ་དེ༷་ལྟར༷་བྱང༷་ཆུབ༷་སེམ༷ས་དཔའ༷་གང་ཞིག་ད༷ད་པ༷ས་རྒྱུད་ཡོངས༷་སུ་བསྒོས༷་ཀྱང༷་། ཤེས༷་ར༷བ་ཀྱི་ཕར་ཕྱིན་ལ་བརྟེན་པ་མེ༷ད་ན༷་བྱང༷་ཆུབ༷་མཆོག་གི་ཆོས་ལ༷ས་ནི༷་མྱུར༷་དུ་ཉ༷མས་པར་འགྱུར་ཞིང་། དད་ལྡན་དེ༷་ཉི༷ད་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་མཆོག༷་དང་ལྡན༷་ན༷་ལམ་དམན་པའི་སྐྱོན་གྱིས་མ༷་སྨས༷་ལ་ཐེག་པ་མཆོག་གི་ལམ་ལས་མ༷་ཉ༷མས་པར་རྒྱལ༷་བའི༷་བྱང༷་ཆུབ༷་ལ་རེག༷་པར༷་འགྱུར༷་རོ། །
2025-10-13 13:16:42,754 [INFO] Time taken to process commentary text: 2.15s
2025-10-13 13:16:42,754 [INFO] Processing commentary text: བཞི་པ། ལོ་བརྒྱ་ཉི་ཤུ་སོགས་ཚིགས་བཅད་གཉིས་ཏེ། དཔེར་ན་ལོ༷་བརྒྱ༷་ཉི༷་ཤུ༷་ལོན༷་ཏེ༷་ཚེ་ཚད་མཐར་ཐུག་པས་རྒས༷་ཤིང༷་སྡུག༷་བསྔ༷ལ་བར་གྱུར་པའི་མི༷་དེ་སྟན་ལས་ལངས༷་པར་བྱས་ཀྱང༷་བད༷ག་ཉི༷ད་ཀྱི་ནུས་པས་གནས་གཞན་དུ་འགྲོ༷་བར༷་ནུས༷་པ༷་མ༷་ཡི༷ན་ཏེ༷་དེ་ནི་རྒས་ཤིང་འཁོགས་པའི་ཕྱིར་རོ། །གལ་ཏེ་མི་དེ༷་ནི༷་གཡས༷་གཡོན༷་གཉི༷ས་ནས༷་མི༷་སྟོབས་དང་ལྡན་པ་ཡིས༷་རྟེན༷་པར་བྱས༷་ན༷་ལམ་དུ་འགྱེལ༷་བའི༷་འཇིགས༷་པ༷་མེ༷ད་ཅིང༷་གང་འདོད་པའི་གནས་སུ་བདེ༷་བླག༷་ཏུ་འགྲོ༷་བར༷་འགྱུར༷་བ་དེ༷་བཞིན༷་དུ་བྱང༷་ཆུབ༷་སེམ༷ས་དཔའ༷་གང་ཞིག་དེ་ཉིད་རྟོགས་པའི་ཤེ༷ས་རབ༷་སྟོབ༷ས་ཆུང༷་བ༷་དེ་ནི་བྱང་ཆུབ་མཆོག་གི་ལམ་ལ་རབ༷་ཏུ༷་ཞུགས༷་པར༷་གྱུར༷་ཀྱང༷་འབྲས་བུ་མ་ཐོབ་པའི་བར༷་དུ༷་རབ་ཏུ་ཉ༷མས་པར༷་འགྱུར༷་ལ། གང་ཟག་དེ༷་ཉི༷ད་ཀྱི་རྒྱུད་དད་པ་སོགས་ཐབས༷་དང༷་བདག་མེད་རྟོགས་པའི་ཤེས༷་རབ༷་མཆོག༷་གིས༷་ཡོངས༷་སུ་ཟིན༷་པར་གྱུར༷་ན། ལམ་ལས་མི༷་ཉ༷མས་པར་དེ༷་བཞིན༷་གཤེ༷གས་ཀྱི༷་བྱང༷་ཆུབ༷་ལ་རེག༷་པར༷་འགྱུར༷་རོ། །
2025-10-13 13:16:45,377 [INFO] Time taken to process commentary text: 2.62s
2025-10-13 13:16:45,377 [INFO] Processing commentary text: ༈རྐྱེན་བཤེས་གཉེན་བཤད་པ། ལྔ་པ་རྐྱེན་དགེ་བའི་བཤེས་གཉེན་བསྟེན་པ་ལ། བརྟེན་བྱ་བཤེས་གཉེན་བསྟེན་པ། རྟེན་པ་པོ་སློབ་མ་བཤད་པ་གཉིས།༈བརྟེན་བྱ་བཤེས་གཉེན་བསྟེན་པ། དང་པོ་ལ་མཚན་ཉིད་ལྡན་པའི་དགེ་བའི་བཤེས་གཉེན་ལ་བརྟེན་དགོས་ཚུལ་དང་། བཤེས་གཉེན་དེས་གདམས་ངག་སྟོན་ཚུལ་གཉིས། དང་པོ་ལ་དངོས་དང་། དེ་ལྟར་བརྟེན་དགོས་པའི་རྒྱུ་མཚན་གཉིས། དང་པོ་བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། འདི་ལྟར་བྱང༷་ཆུབ༷་སེམ༷ས་དཔའ༷་དང༷་པོའི༷་ལ༷ས་ཀྱི༷་སར༷་གན༷ས་པ་སྟེ། ལས་དང་པོ་པ་གང༷་ཞིག །གཞན་དོན་དང་རྫོགས་བྱང་ལ་ལྷག་པར་དམིགས་པའི་ལྷག༷་པའི༷་བས༷མ་པས༷་སངས༷་རྒྱས༷་ཀྱི་བྱང༷་ཆུབ༷་མཆོག༷་གི་ལམ་དང་འབྲས་བུ་ལ་དོན་དུ་གཉེར་བའི་སྒོ་ནས་ཞུགས༷་པ༷་ཡི་སློབ༷་མ༷་བཟང༷་པོ༷་བླ༷་མ༷་ལ་གུས༷་པ་དང་ལྡན༷་པ་དེ༷་དག༷་གིས༷། ལྟ་སྤྱོད་བཟང་ཞིང་ཐེག་ཆེན་གྱི་དགོངས་དོན་སྟོན་པར་ནུས་པའི་བླ༷་མ༷་མཁས༷་པ༷་རྣམ༷ས་ལ༷་རྟག༷་ཏུ༷་བསྟེན༷་པར༷་བྱའོ༷།
2025-10-13 13:16:47,648 [INFO] Time taken to process commentary text: 2.27s
2025-10-13 13:16:47,648 [INFO] Processing commentary text: །གཉིས་པ་ཅི་ཕྱིར་ཞེ་ན་སོགས་ཚིགས་བཅད་གཅིག་སྟེ། ལས་དང་པོ་པ་ཐེག་ཆེན་ལ་ཞུགས་པ་དག་ལ་དགེ་བའི་བཤེས་གཉེན་དམ་པ་ནན་ཏན་གྱིས་བསྟེན་པར་གདམས་པ་དེ་ཅི༷་ཡི་ཕྱིར༷་ཞེ༷་ན༷་ཐེག་པ་ཆེན་པོའི་ལམ་དང་འབྲས་བུ་ལ་མཁས༷་པའི༷་ཡོན༷་ཏན༷་ཐམས་ཅད་དགེ་བའི་བཤེས་གཉེན་དེ༷་ལ༷ས་འབྱུང༷་སྟེ་བཤེས་གཉེན་དེ༷་དག༷་གིས་ཐེག་པ་ཆེན་པོའི་ལམ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་འདི་རྗེས༷་སུ༷་སྟོན༷་པའི་ཕྱིར་རོ། །དེས་ན་སངས༷་རྒྱས་ཀྱི་ཆོས༷་རྣམ༷ས་ཐོབ་པ་ནི་དགེ༷་བའི༷་བཤེ༷ས་གཉེན༷་ལ༷་རྟེན༷་པར་གྱུར་ཏོ༷་ཞེས༷་ཡོན༷་ཏན༷་ཀུན༷་གྱི༷་མཆོག༷་མངའ༷་བ་རྒྱལ༷་བ༷་རྫོགས་པའི་སངས་རྒྱས་ཀྱིས་དེ༷་སྐ༷ད་གསུ༷ངས་ཏེ། འདི་ལྟར་ཐབས་ལ་མཁས་པའི་ལམ་སྒོམ་པ་དང་བསམ་པ་དང་ཐོས་པ་རྣམས་སྔ་མ་སྔ་མ་ཕྱི་མ་ཕྱི་མ་ལ་རག་ལས་ཤིང་། ཐོས་པ་དེ་ཡང་དགེ་བའི་བཤེས་གཉེན་ལ་བརྟེན་པའི་ཕྱིར་རོ། །
2025-10-13 13:16:49,490 [INFO] Time taken to process commentary text: 1.85s
2025-10-13 13:16:49,490 [INFO] Processing commentary text: གཉིས་པ་གདམས་ངག་སྟོན་ཚུལ་ལ། གདམས་པ་ཇི་ལྟར་སྟོན་པ་དང་། དེ་ལྟར་བསྟན་པའི་བསྔགས་པ་བརྗོད་པ་གཉིས། དང་པོ་སྦྱིན་དང་ཚུལ་ཁྲིམས་སོགས་ཚིགས་བཅད་གཅིག་སྟེ། འདི་ལྟར་ཐེག་པ་ལ་གསར་དུ་ཞུགས་པ་དེ་ལ་གདམས་ངག་འདོམས་པ་ན་ཐབས་དང་ཤེས་རབ་ཡ་མ་བྲལ་བའི་ལམ་རྒྱུད་ཚོད་དང་འཚམས་པར་སྟོན་དགོས་ཏེ། གང་ཁྱོད་ཀྱིས་རྒྱལ་བའི་ལམ་དུ་གྱུར་པ་ཕ་རོལ་ཏུ་ཕྱིན་པ་དྲུག་སྟེ་སྦྱིན༷་པ་དང༷་ཚུལ༷་ཁྲིམས༷་དང་བཟོ༷ད་པ་དང༷་དེ༷་བཞིན༷་དུ་བརྩོན༷་འགྲུས༷་དང༷་བས༷མ་གཏན༷་ཤེས༷་རབ༷་རྣམས་ལ་སྦྱོར་དངོས་མཇུག་གསུམ་ཚང་བའི་སྒོ་ནས་ཞུགས་ལ་དགེ་བའི་རྩ་བ་དེ་ཐམས་ཅད་རྣམ་པ་ཐམས་ཅད་མཁྱེན་པ་ཉིད་དུ་འདོད་པའི་ཡིད་ལ་བྱེད་པས་མཐར་ཐུག་གི་བྱང༷་ཆུབ༷་ཆེན་པོར་ཡོངས༷་སུ༷་བསྔོ༷་བར༷་གྱིས༷་ཤིག་ཅེས་གདམས་པ་ནི་ཐབས་ཀྱི་ཕྱོགས་ལ་གདམས་པ་ཡིན་ལ། ཐོབ་བྱ་མཐར་ཐུག་ཏུ་འདོད་པའི་བྱང༷་ཆུབ༷་ཅེས་བྱ་བ་དེ་ཡང་གཟུགས་ལ་སོགས་པ་ཕུང༷་པོའི་དངོས་པོར༷་ཞེན༷་ནས༷་དེ་ལ་མཆོག༷་གམ་ལྷག་པར་མངོན་ཞེན་གྱིས་འཛིན༷་པར་མ༷་བྱེ༷ད་ཅི༷ག །དེ་ཅིའི་ཕྱིར་ན་བྱང་ཆུབ་ཀྱིས་མཚོན་པའི་ཆོས་ཐམས་ཅད་ཀྱང་རང་བཞིན་མེད་པ་ཡིན་པས་དེ་ཁོང་དུ་ཆུད་པར་བྱ་བ་ལ་འདོམས་པ་ནི་ཤེས་རབ་ཀྱི་ཕྱོགས་ལ་གདམས་པའོ། །ཚུལ༷་དེ་སྐ༷ད་ཅེས་བྱང་ཆུབ་ལ་འདུན་པ་དང༷་པོའི༷་ལ༷ས་ཅ༷ན་དེ༷་ལ༷་དེ༷་ལྟར༷་བསྟན༷་པར༷་བྱའོ༷། །
2025-10-13 13:16:53,481 [INFO] Time taken to process commentary text: 3.99s
2025-10-13 13:16:53,481 [INFO] Processing commentary text: གཉིས་པ། དེ་ལྟར་སྤྱོད་པ་སོགས་ཚིགས་བཅད་གཅིག་སྟེ། དེ༷་ལྟར༷་སྤྱོ༷ད་པ༷་སྟེ་གདམས་ངག་ལེགས༷་པར་སྟོན་པའི་ཐེག་པ་ཆེན་པོའི་བཤེས་གཉེན་གང་ཞིག་ལེགས་པའི་ཡོན་ཏན་རྟོགས་དཀའ་བའི་རྒྱ་མཚོ༷་ཆེན་པོར་གྱུར་པ། ཡང་དག་པའི་ཆོས་ཀྱི་འོད་ཟེར་དང་ལྡན་པའི་སྨྲ༷་བའི༷་ཟླ༷་བ༷་རྣམ༷ས་ནི། ཕན་བདེའི་རྒྱུ་ཆོས་སྟོན་པས་འགྲོ༷་བའི༷་སྡུག་བསྔལ་སེལ་བའི་སྐྱབས༷་སུ་གྱུར་པ་དང༷་། མྱང་འདས་ཀྱི་བདེ་བ་ལ་འགོད་པའི་དཔུང༷་གཉེན༷་དུ་གྱུར་པ་དང༷་ནི༷། སྡུག་བསྔལ་གྱི་རྒྱུ་སེལ་བའི་གན༷ས་སུ་གྱུར་པ་ཡི༷ན་ཏེ༷། དེ་བཞིན་དུ་འདི་ལྟར་བྱང་ཆུབ་ཏུ་འགྲོ་བའི་རྟེན༷་དུ་གྱུར་པ་དང༷་། ཕན་དང་མི་ཕན་ཤེས་པའི་བློ༷་གྲོས་སུ་གྱུར་པ་དང༷་། སྲིད་པར་སྲེད་པའི་ཆུ་བོར་བྱིངས་པ་ལ་གླིང༷་དུ་གྱུར་པ་དང༷་ཞེས་གླིང་ནི་ཆུའི་དབུས་ཀྱིས་གཞི་གནས་སུ་རུང་བ་ལ་བརྗོད་དེ་དྭའི་པ་ཞེས་ཆུ་གཉིས་ཀྱི་བར་ན་གནས་པའི་མིང་ངོ་། །སྐྱེ་མེད་ཀྱི་ཆོས་ཉིད་བསྟན་པས་འཁོར་བའི་འདམ་ནས་ཡོངས༷་སུ་འདྲེན༷་པའི་དོན༷་འདོ༷ད་པ༷འམ་དོན་བྱེད་པའི་དེད་དཔོན་ལ་སོགས་པ་ལྟ་བུ་ཡིན་པ་དང་། གང་ཟག་གི་བདག་མེད་སྟོན་པས་གསལ༷་བྱེ༷ད་དུ་གྱུར་པ་དང་། ཆོས་ཀྱི་བདག་མེད་སྟོན་པས་ཆོས་ཀྱི་སྒྲོན༷་མ༷་ཆེན་པོར་གྱུར་པ་དང་། སོ་སོ་ཡང་དག་པར་རིག་པའི་སྒོ་ནས་ཆོས༷་ཀྱི་མཆོག༷་སྟོང་པ་ཉིད་སྨྲ༷་བ༷་ལ་མི༷་འཁྲུགས༷་པའམ་མི་འཇིགས་པ་ཡི༷ན་ཏེ། རང་ཉིད་ཟབ་མོའི་ཆོས་ལ་ཡིད་ཆེས་གཏིང་ཚུགས་ནས་དེའི་ལམ་དང་འབྲས་བུ་འཆད་པ་ལ་ཕྱོགས་ལས་རྣམ་པར་རྒྱལ་བའི་སྤོབས་པ་ཡོངས་སུ་རྫོགས་པ་ཡིན་ནོ། །ཡང་ན་ཡོངས་སུ་འདྲེན་པ་ནི་དེད་དཔོན་ལ་སོགས་པ་བཞིན་དུ་དེས་སྣ་དྲངས་ནས་ལམ་ལ་འཇུག་པ་དང་། དོན་འདོད་པའི་སྙིང་རྗེས་གཞན་དོན་ལྷུན་གྲུབ་ཏུ་བྱེད་པ་དང་། དེ་ཁོ་ན་ཉིད་ཀྱི་ཆོས་མཆོག་སྨྲ་བ་དང་། དེ་བདུད་དང་མུ་སྟེགས་སོགས་ཕས་ཀྱི་སྒོལ་བས་མི་བརྫི་བའམ་མི་འཁྲུགས་པ་ཡིན་ཞེས་སོ་སོར་བཤད་ཀྱང་རུང་ངོ་། །༈རྟེན་པ་པོ་སློབ་མ་བཤད་པ།
2025-10-13 13:17:00,760 [INFO] Time taken to process commentary text: 7.27s
2025-10-13 13:17:00,760 [INFO] Processing commentary text: གཉིས་པ་ཤེས་རབ་ཟབ་མོ་ཉན་པའི་སློབ་མ་བཤད་པ་ལ། ཟབ་མོ་ལ་ཡིད་ཆེས་པ་དང་ལྡན་པའི་སློབ་མ་བསྟན་པ་དང་། དེ་ལྟ་བུའི་ཡིད་ཆེས་པ་དཀའ་བར་བསྟན་པ་གཉིས། དང་པོ་ལ་བློ་ཟབ་པའི་ཚུལ་དང་། ཟབ་པ་དེའི་ཡོན་ཏན་བསྟན་པ་གཉིས། དང་པོ། གྲགས་ཆེན་ལྡན་རྣམས་སོགས་ཚིགས་བཅད་གཅིག་སྟེ། མཆོག་ཏུ་ཟབ་པ་དང་རྒྱ་ཆེ་བའི་ལམ་ཐེག་པ་ཆེན་པོ་ལ་ཞུགས་པ་གང་ཞིག་རྒྱལ་བའི་ཞིང་མཐའ་ཡས་པ་རྣམས་སུ་བྱང་ཆུབ་སེམས་དཔའ་ཞེས་བྱ་བའི་མཚན་གྱི་གྲགས༷་པ་ཆེན༷་པོ་དང་ལྡན༷་པ་རྣམ༷ས་ནི་བྱ༷་དཀའ༷་བའི་གོ༷་ཆ༷་གྱོན༷་པར་བྱེ༷ད་དེ༷། འདི་ལྟར་ཐ་སྙད་དུ་ནམ་མཁའ་དང་མཉམ་པ་མཐའ་ཡས་པའི་སེམས་ཅན་ཐམས་ཅད་མི་གནས་པའི་མྱ་ངན་ལས་འདས་པའི་དབྱིངས་སུ་བདག་གིས་མྱ་ངན་ལས་བཟླ་བར་བྱའོ་ཞེས་སེམས་བསྐྱེད་ཅིང་། དེ་ཡང་ཀུན་ཉོན་དང་རྣམ་བྱང་གི་དམིགས་པ་དང་བྲལ་ཏེ་འདི་ལྟར་ཕུང༷་པོ་དང་ཁམ༷ས་དང༷་སྐྱེ༷་མཆེ༷ད་རྣམ༷ས་ཀྱི༷་དངོས་པོར་དམིགས་པའི་གོ༷་ཆ༷་བགོ་བ་མིན༷་ལ། ཐེག༷་པ་གསུམ༷་ལ་མངོན་པར་ཞེན་པའི་འདུ༷་ཤེ༷ས་བྲལ༷་ཞིང༷་། ཆོས་གང་ཡང་ཡོངས༷་སུ༷་དམིགས་པའམ་བཟུང༷་བ༷་མེ༷ད་པའི་ཤེར་ཕྱིན་ལ་གནས་པ་དེ་ཉིད་ཀྱི་ཕྱིར་ན།ཟབ་མོའི་དོན་ལ་ཡིད་ཆེས་པས་ཆེད་དུ་བྱ་བ་ཆེན་པོ་གསུམ་ལྡན་རྫོགས་པའི་བྱང་ཆུབ་ཀྱི་འབྲས་བུ་ཐོབ་པ་ལས་མི༷་ལྡོག༷་ལ་ལམ་ཐེག་པ་ཆེན་པོའི་ཚུལ་ལས་གཞན་དུ་གཡོ༷་བ༷་མེ༷ད་ཅིང༷་། རྐྱེན་ངན་པ་བདུད་དང་ཕས་ཀྱི་རྒོལ་བ་གང་གིས་ཀྱང་དེའི་རྒྱུད་ཉོན་མོངས་པར་བྱ་མི་ནུས་པས་མི༷་འཁྲུགས༷་པའི་ཆོས༷་ཅ༷ན་ཡི༷ན་ཏེ། མདོ་རྒྱས་པ་ལས། བཅོམ་ལྡན་འདས་བྱང་ཆུབ་སེམས་དཔའ་སེམས་ཅན་ཐམས་ཅད་མྱ་ངན་ལས་བཟླ་བར་གོ་ཆ་འཚལ་ཀྱང་སེམས་ཅན་མ་དམིགས་པ་དེ་དག་ནི་དཀའ་བ་བགྱིད་པ་ལགས་སོ་ཞེས་དང་། རབ་འབྱོར་གོ་ཆ་དེ་ནི་གཟུགས་དང་འབྲེལ་བ་མ་ཡིན་ཏེ་ཞེས་སོགས་གསུངས་པ་བཞིན་ནོ། །
2025-10-13 13:17:07,314 [INFO] Time taken to process commentary text: 6.55s
2025-10-13 13:17:07,314 [INFO] Processing commentary text: གཉིས་པ་དེ་དག་འདི་འདྲའི་སོགས་ཚིགས་བཅད་གཅིག་སྟེ། དེ་ལྟར་བྱང་ཆུབ་སེམས་དཔའ་དེ༷་དག༷་ནི་ཟབ་མོ་དཔག་པར་དཀའ་བ་འདི༷་འདྲ༷་བའི་ཆོས༷་དང༷་ལྡན༷་ཞིང༷་། དེའི་དབང་གིས་དམིགས་པ་མཐའ་དག་གི་སྤྲོས༷་པ༷་མེ༷ད་ལ། ཟབ་མོའི་དོན་ལ་ཐེ༷་ཚོམ༷་དང་སོམ༷་ཉི༷་ཡི༷ད་གཉི༷ས་བྲལ༷་ཞིང༷་ཡིད་ཆེས་པའི་དོན༷་དང༷་ལྡན༷་ནོ། །འདི་ལ་སོམས་ཉི་སོགས་ཐེ་ཚོམ་གྱི་རྣམ་གྲངས་ཙམ་སྟེ་མངོན་དུ་རྒྱུ་བ་སོགས་ཐེ་ཚོམ་ཕྲ་རགས་གང་ཡང་མེད་པར་སྟོན་པའམ། ཡང་ན། ད་ལྟ་ལ་ཐེ་ཚོམ། འདས་པ་ལ་སོམས་ཉི། མ་འོངས་པ་ལ་ཡིད་གཉིས་ཀྱི་ཚུལ་གྱིས་ལམ་འབྲས་ལ་ཡིད་རྩེ་གཉིས་སུ་གྱུར་པ་མེད་ཅེས་སོགས་ལྡོག་པའི་ཁྱད་པར་དུ་བལྟ་བར་བྱའོ། །ཐེ་ཚོམ་མེད་པའི་ཡིད་ཆེས་དེའི་སྒོ་ནས་ཟབ་མོ་ཤེ༷ས་རབ༷་ཀྱི་ཕ༷་རོལ༷་ཏུ་ཕྱིན༷་པ༷་ཐོ༷ས་ནས༷་དེའི་དོན་ལས་བློ་ཕྱིར་མི༷་ནུར༷་བ༷་དེ་ནི་རང་གི་བློ་གྲོས་ཀྱིས་ཆོས་ཟབ་མོ་ཉམས་འོག་ཏུ་ཚུད་པས་ན་གཞ༷ན་གྱི༷་དྲིང༷་ལ་མི༷་འཇོག༷་པ་སྟེ་གཞན་ལ་ལྟོས་ནས་དེས་གང་དུ་ཁྲིད་ཀྱང་དེར་འཇུག་པ་ལྟ་བུ་ངེས་པ་མེད་པ་མིན་ཞིང༷་། དེ་ལྟར་གྱུར་པ་དེ་ཡི་ཕྱིར་ཐེག་པ་མཆོག་གི་ལམ་དང་འབྲས་བུ་ལས་ཕྱིར་མི༷་ལྡོག༷་པར་རིག༷་པར༷་བྱའོ༷། །
2025-10-13 13:17:10,696 [INFO] Time taken to process commentary text: 3.38s
2025-10-13 13:17:10,696 [INFO] Processing commentary text: གཉིས་པ་ཟབ་མོ་དེ་རྟོགས་དཀའ་བའི་ཚུལ་ལ། སྤྱད་བྱའི་ཆོས་ཟབ་པར་བསྟན་པ་དང་། དེ་ལྟར་ཟབ་པའི་རྒྱུ༷་མཚན་གཉིས། དང་པོ་འདྲེན་པ་རྣམས་ཀྱི་སོགས་ཚིགས་བཅད་གཅིག་སྟེ། འདྲེན༷་པ༷་རྫོགས་པའི་སངས་རྒྱས་རྣམ༷ས་ཀྱི༷་ཆོས༷་ཡུམ་ཆེན་མོ་འདི༷་ནི་མཆོག་ཏུ་ཟབ༷་པ༷་སྟེ། གཞི་ཡི་ཆོས་ཐམས་ཅད་སྐྱེ་བ་མེད་ལ་དེ་བཞིན་ཉིད་ཙམ་དུ་དམིགས་སུ་མེད་པས་གཟུང་བ་དང་འཛིན་པའི་སེམས་ཀྱི་སྤྱོད་ཡུལ་ལས་ཡེ་ནས་འདས་པས་ན་མཐོང༷་བར༷་དཀའ༷་བ་ཡིན་པ་དེའི་ཕྱིར་ལམ་གྱི་གནས་སྐབས་ན་སུས༷་ཀྱང༷་རྟོག༷ས་པ༷་མེ༷ད་ཅིང༷་འབྲས་བུའི་དུས་ན་ཐོབ༷་པར༷་འགྱུར༷་བའང་མེ༷ད་པ༷་ཡིན་ཏེ། གང་རྟོགས་པ་དང་ཐོབ་པའི་ངོ་བོར་ཡོད་པ་ཞིག་ན་དེ་ཉིད་ཡང་དག་པའི་རྟོགས་པ་དང་ཐོབ་པར་མི་རུང་སྟེ། མདོ་གཞན་ལས་ཀྱང་བྱང་ཆུབ་ནི་སངས་རྒྱས་ཉིད་ཀྱིས་ཀྱང་མ་བརྙེས་ན་གཞན་པས་ལྟ་ཅི་སྨོས་ཏེ་བྱང་ཆུབ་ཀྱི་ངོ་བོ་ཡེ་ནས་དབེན་པའི་ཕྱིར་རོ། །ཞེས་པའི་ཚུལ་དུ་ཡང་ཡང་གསུངས་པ་བཞིན་ནོ། །དེ་ལྟར་མཐོང་བ་དང་རྟོགས་པ་དང་ཐོབ་པ་མེད་པའི་ཆོས་ཉིད་ཟབ་མོ་འདི་ནི་ཟབ་ཅིང་དཔག་པར་དཀའ་བ་དེ༷་ཡི་ཕྱིར༷། སེམས་ཅན་ཐམས་ཅད་ལ་ཕན༷་པ་མཛ༷ད་པའི་བརྩེར༷་ལྡན༷་རྫོགས་པའི་སངས་རྒྱས་ཀྱིས་བླ་ན་མེད་པའི་བྱང༷་ཆུ༷བ་ཆེན་པོ་བརྙེས༷་པར་གྱུར་ནས༷་ནི། བདག་གི༷་ཐུགས་སུ་ཆུད་པའི་ཆོས་ཟབ་མོ་འ༷དི་ལྟ་བུ་སེམ༷ས་ཅ༷ན་གྱི་ཚོག༷ས་ན་སུས༷་ཤེས༷་པར་ནུས་སྙམ༷་དུ་ཆོས་སྟོན་པ་ལ་ཐུགས༷་ཁྲལ༷་ཆུང༷་བར༷་མཛ༷ད་དེ། དེ་སྐད་དུ་ཡང་། རྒྱ་ཆེར་རོལ་པ་ལས། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཞིག་བདག་གིས་རྙེད། །སུ་ལ་བསྟན་ཀྱང་གོ་བར་མི་འདུག་པས། །མི་སྨྲ་ནགས་ཀྱི་གནས་སུ་གནས་པར་བྱ། །ཞེས་གསུངས་ཤིང་། རྩ་བ་ཤེས་རབ་ལས་ཀྱང་། དེ་ཕྱིར་ཞན་པའི་ཆོས་འདི་ཡི། །གཏིང་རྟོགས་དཀའ་བར་མཁྱེན་གྱུར་ནས། །ཐུབ་པའི་ཐུགས་ནི་ཆོས་བསྟན་ལས། །རབ་ཏུ་ལོག་པར་གྱུར་པ་ཡིན། །ཞེས་གསུངས་པ་བཞིན་ནོ། །
2025-10-13 13:17:18,330 [INFO] Time taken to process commentary text: 7.63s
2025-10-13 13:17:18,330 [INFO] Processing commentary text: གཉིས་པ་སེམས་ཅན་རྣམས་ནི་སོགས་ཚིགས་བཅད་གཅིག་སྟེ། ཆོས་ཟབ་མོ་འདི་ཕལ་གྱིས་རྟོགས་དཀའ་བ་དེ་རྒྱུ་མཚན་ཅི་ཡི་ཕྱིར་ཞེ་ན། འདི་ལྟར་སེམ༷ས་ཅ༷ན་རྣམ༷ས་ནི༷་ཐོག་མ་མེད་པ་ནས་སེམས་དངོས་པོར་ཞེན་པ་ལ་གོམས་པའི་དབང་གིས་སྲེད་པའི་གན༷ས་བདག་ཏུ་འཛིན་པ་སོགས་ཀྱི་ཚུལ་ལ༷་དགའ༷་ཞིང༷་བཟུང་བའི་ཡུལ༷་རྣམ༷ས་འདོ༷ད་ལ། དེ་འཛིན༷་པའི་སེམས་ལ༷་གན༷ས་ཤིང༷་དེ་ལྟར་གཟུང་བ་དང་འཛིན་པའི་སྤྲོས་པའི་སྤྱོད་ཡུལ་དུ་ལྟུང་བ་དེ་ཡི་ཕྱིར། གཟུང་འཛིན་མེད་པས་རབ་ཏུ་ཕྱེ་བའི་དེ་ཁོ་ན་ཉིད་ཀྱི་དོན་ལ་མི༷་མཁས༷་ཤིང་དེའི་ཚུལ་ལ་བློ་གཞུག་མི་ཤེས་པའི་བླུན༷་རྨོངས༷་སུ་གྱུར་པ་དཔེར་ན་མུན༷་པ༷་དག་གི་ཁྲོད་ན་གནས་པ་བཞིན༷་ནོ། །སྟོན་པ་དང་ཐོབ༷་པར༷་བྱ༷་བའི༷་ཆོས༷་ཡུམ་གྱི་དོན་ནི༷་དམིགས་པས་གན༷ས་པར་བྱ་བའི་ཡུལ་མེ༷ད་ལ་གང་དང་གང་དུའང་འཛིན༷་པ་མེ༷ད་དེ༷། དེ་ལྟར་འཇིག་རྟེན་ལས་འདས་པའི་ཆོས་དེ་དག་འཇིག་རྟེན་ཐམས་ཅད་དང་མི་མཐུན་ལ་ཁྱད་པར་འཕགས་པ་དེས༷་ན༷་འཇིག༷་རྟེན༷་དག༷་དང༷་རྩོད༷་པ༷་འབྱུང༷་བ༷་ཡི༷ན་ཏེ། འཇིག་རྟེན་པས་དངོས་པོ་ཡོད་པར་འཛིན་ཅིང་ཅིག་ཤོས་ཀྱིས་དེ་མེད་པར་སྟོན་པའི་སླད་དུའོ། །དེས་ན་འཇིག་རྟེན་པ་དག་གིས་དངོས་པོ་མེད་པར་སྟོན་པའི་ཆོས་ཀྱི་ཚུལ་མ་མཐོང་ནས་རྩོད་ཀྱི་དེ་བཞིན་གཤེགས་པ་དངོས་པོའི་ངོ་བོ་ཇི་ལྟ་བ་བཞིན་དུ་གཟིགས་པས་ནི་ངོ་བོ་མེད་ཀྱང་འཇིག་རྟེན་པའི་ངོར་སྣང་བ་སྒྱུ་མ་ལྟ་བུའི་ཆོས་དེ་དག་འཇིག་རྟེན་ན་ཇི་ལྟར་སྣང་བ་ལྟར་འཇིག་རྟེན་དང་མཐུན་པར་ཐ་སྙད་མཛད་པའི་ཕྱིར་མདོ་གཞན་ལས། འཇིག་རྟེན་པ་དག་ང་དང་ལྷན་ཅིག་རྩོད་ཀྱི་ང་ནི་འཇིག་རྟེན་དང་ལྷན་ཅིག་ཏུ་མི་རྩོད་དེ། གང་འཇིག་རྟེན་ན་ཡོད་པར་འདོད་པ་དེ་ངས་ཀྱང་ཡོད་པར་འདོད་དོ་ཞེས་སོགས་གསུངས་སོ། །
2025-10-13 13:17:24,717 [INFO] Time taken to process commentary text: 6.39s
2025-10-13 13:17:24,717 [INFO] Processing commentary text: ༈སྦྱོར་བ་དེས་འབྲས་བུ་ཡང་དག་པར་འགྲུབ་པའི་ཚུལ། གཉིས་པ་སྦྱོར་བ་དེས་འབྲས་བུ་ཡང་དག་པར་འགྲུབ་པའི་ཚུལ་ལ། ཐོབ་བྱའི་འབྲས་བུ་ངོས་བཟུང་བ་དང་། ལམ་འདི་མེད་ན་དེ་མི་ཐོབ་པའི་ཚུལ་གཉིས། དང་པོ་ལ་དཔེ་དང་དོན་གཉིས་ལས། དང་པོ་ནམ་མཁའི་ཁམས་ནི་སོགས་ཚིགས་བཅད་གཅིག་སྟེ། འདི་ལྟར་ནམ༷་མཁའི༷་ཁ༷མས་ནི༷་ཤར༷་གྱི༷་ཕྱོགས༷་དང༷་ལྷོ་ཡི༷་ཕྱོག༷ས་ད༷ང་དེ༷་བཞིན༷་ནུབ༷་ཀྱི༷་ཕྱོགས༷་དང༷་བྱང༷་གི༷་ཕྱོགས༷་ཕ༷་མཐའ༷་ཡ༷ས་པ་སྟེ་ཕྱོགས་བཞི་མུ་མེད་པའི་མཐའ་ཇི་སྙེད་པ་དང་། དེ་བཞིན་དུ་སྟེང༷་དང༷་འོ༷ག་དང༷་མཚམས་བཞི་སྟེ་མདོར་ན་ཕྱོགས༷་བཅུའི༷་རྒྱ་ཁྱོན་མཐའ་མེད་པ་ཇི༷་སྙེད༷་པ་རྣམ༷ས་ན༷འང་ཡོ༷ད་དེ་ནམ་མཁས་མ་ཁྱབ་པ་གར་ཡང་མེད་ལ། རང་ལ་དངོས་པོར་གྱུར་པའི་རང་བཞིན་མེད་པས་ན་ཕྱོགས་ཐ་དད་ཀྱི་ནམ་མཁའ་དེ་ཡང་ཐ༷་ད༷ད་དུ་གྱུར༷་པ༷་མེ༷ད་ཅིང༷་རང་གི་ངོ་བོ་ལ་དབྱིབས་ལ་སོགས་པ་མི་འདྲ་བའི་བྱེ༷་བྲག༷་ཏུ་གྱུར༷་པ༷་གང་ཡང་མེ༷ད་དོ། །
2025-10-13 13:17:27,102 [INFO] Time taken to process commentary text: 2.39s
2025-10-13 13:17:27,102 [INFO] Processing commentary text: གཉིས་པ། འདས་པའི་དེ་བཞིན་སོགས་ཚིགས་བཅད་གཅིག་སྟེ། ཇི་ལྟར་དཔེ་ནམ་མཁའ་ལ་བྱེ་བྲག་མེད་པ་དེ་བཞིན་དུ་འདས༷་པའི༷་དུས་ཀྱི་ཆོས་རྣམས་ཀྱི་དེ༷་བཞིན༷་ཉི༷ད་གང༷་ཡིན་པ་དང་མ༷་བྱོན༷་པའི་དེ༷་བཞིན༷་ཉི༷ད་གང༷་ཡིན་པ་དང་ད༷་ལྟར༷་གྱི་དེ༷་བཞིན༷་ཉི༷ད་གང༷་ཡིན་པ་དང་དགྲ༷་བཅོ༷མ་པ་སོགས་གང་ཟག་གི་དེ་བཞིན་ཉིད་གང་ཡིན་པ་དང་། གཞི་ཤེས་བྱའི་ཆོས༷་ཀུན༷་གྱི་དེ༷་བཞིན༷་ཉི༷ད་གང༷་ཡིན་པ་དང་། འབྲས་བུ་རྒྱལ༷་བའི༷་དེ༷་བཞིན༷་ཉི༷ད་གང་ཡིན་པ་དང་། སྟོང་པ་ཉིད་རྟོགས་པ་སོགས་ལམ་གྱི་ཆོས༷་རྣམས་ཀྱི་དེ་བཞིན་ཉིད་གང་ཡིན་པ་སྟེ། དེ་ལྟར་དེ༷་བཞིན༷་ཉི༷ད་འདི༷་ཐམས་ཅ༷ད་ལ་བྱེ༷་བྲག༷་སོ་སོར་གྲུབ་པ་གང་ཡང་མེ༷ད་པར་ཆོས་ཀྱི་དབྱིངས་ཀྱི་བདག་ཉིད་དུ་རོ་གཅིག་པ་ཡིན་ཏེ། འདི་ལྟར་སྲིད་པ་དང་ཞི་བ་འདས་དང་མ་འོངས་སོགས་གཉིས་ཆོས་ཀྱིས་ཕྱེ་བ་ཐམས་ཅད་ནི་སྣང་ཚུལ་ཐ་སྙད་ཙམ་དུ་ཐ་དད་དུ་སྣང་བ་དང་དེ་ལྟར་བཏགས་པ་ཡིན་མོད་ཀྱི། གནས་ཚུལ་ཡང་དག་པའི་དོན་ཏུ་ཆོས་ཐམས་ཅད་མ་སྐྱེས་མ་འགགས་ལ་ངོ་བོ་ཉིད་ཀྱིས་ཆོས་ཀྱི་དབྱིངས་ཀྱི་རང་བཞིན་མཉམ་པ་ཉིད་དུ་གྱུར་པས་དེ་ལ་དུས་གསུམ་དང་བདག་གཞན་བཟང་ངན་ལ་སོགས་པས་ཁྱད་པར་བྱར་མེད་དེ་ཐམས་ཅད་ཆོས་དབྱིངས་ཐིག་ལེ་ཉག་གཅིག་གི་རང་བཞིན་དུ་གནས་པ་དེ་སྐད་ཅིག་གཅིག་དང་ལྡན་པའི་ཡེ་ཤེས་ཀྱིས་ཐུགས་སུ་ཆུད་ནས་རང་བྱུང་གི་ཡེ་ཤེས་རྣམ་པ་ཐམས་ཅད་ཀྱི་མཆོག་དང་ལྡན་པའི་ཆོས་ཀྱི་སྐུའི་ངོ་བོར་ཆོས་ཐམས་ཅད་མངོན་པར་རྫོགས་པར་བྱང་ཆུབ་བ་བརྙེས་པ་བྲི་གང་དང་བྲལ་བ་མི་འགྱུར་མི་འཕོ་བའི་བྱང་ཆུབ་ཆེན་པོ་ནི་མཐར་ཐུག་གི་འབྲས་བུའོ། །
2025-10-13 13:17:32,757 [INFO] Time taken to process commentary text: 5.65s
2025-10-13 13:17:32,757 [INFO] Processing commentary text: གཉིས་པ་ལ་མདོར་བསྟན་རྒྱས་བཤད་གཉིས། དང་པོ། བདེ་གཤེགས་བྱང་ཆུབ་སོགས་ཚིགས་བཅད་གཅིག་སྟེ། དེ་ལྟ་བུར་ཐོབ་བྱའི་འབྲས་བུ་མཐར་ཐུག་པ་བདེ༷་བར་གཤེག༷ས་པའི་བྱང༷་ཆུབ༷་ནམ་མཁའི་ཚུལ་ཅན་རྟོགས་བྱ་རྟོགས་བྱེད་ལ་སོགས་པ་ཐ༷་ད༷ད་ཀྱི་ཆོས༷་དང༷་བྲལ༷་བར་གྱུར༷་པ༷་གཉིས་སུ་མེད་པའི་རང་བྱུང་ཡེ་ཤེས་ཀྱི་སྐུའམ་ཆོས་ཉིད་ཀྱི་སྐུའི་རང་བཞིན་ཅན་འདི༷་ནི༷་བྱང༷་ཆུབ༷་སེམ༷ས་དཔའ༷་གང་ཞིག༷་གིས་ཐོབ༷་པར་འདོ༷ད་པ་དེས། རྫོགས་བྱང་དོན་གཉེར་གྱི་དད་པ་སོགས་ཐབས༷་དང༷་ལྡན༷་པའི༷་སྒོ་ནས་ཆོས་ཀུན་གྱི་དེ་ཁོ་ན་ཉིད་རྟོགས་པའི་ཤེ༷ས་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྦྱོར༷་བའམ་བརྩོན་དགོས་ཀྱི་འདྲེན༷་པ་རྒྱལ་བ༷འི་ཡུམ་ཤེས༷་རབ་ཀྱི་ཕར་ཕྱིན་འདི་མེ༷ད་ན༷་ཐོབ་བྱ་བྱང་ཆུབ་ཆེན་པོ་དེ་ནམ་ཡང་ཐོབ་པར༷་འགྱུར༷་བ་མ༷་ཡི༷ན་ཏེ་འབྲས་བུ་མཐར་ཐུག་པ་དེའི་རྒྱུ་ནི་ལམ་ཀུན་གྱི་དམ་པ་རྣམ་པར་མི་རྟོག་པའི་ཡེ་ཤེས་གང་ཞིག་ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཅན་འདི་ཉིད་དུ་ངེས་པ་ཡིན་ནོ། །
2025-10-13 13:17:35,608 [INFO] Time taken to process commentary text: 2.85s
2025-10-13 13:17:35,608 [INFO] Processing commentary text: གཉིས་པ་ལ། ལམ་འདི་དང་བྲལ་ན་མཐར་འབྲས་མི་འགྲུབ་པའི་ཚུལ་དང་། དེ་ལྟར་ཤེས་ནས་ལམ་འདིར་འཇུག་པའི་ཚུལ་གཉིས། དང་པོ་ལ་དཔེ་དོན་གཉིས་ལས་དང་པོ། བྱ་ཞིག་ལུས་ཆེ་སོགས་ཚིགས་བཅད་གཅིག་སྟེ། ཡོངས་སུ་བརྟགས་པ་བཟུང་བའི་དཔེར་བྱ་ན་བྱ༷་ཞིག༷། ལུས༷་ཆེ༷་བའི་ཚད་དཔག༷་ཚད༷་བརྒྱ༷་རྩ༷་གཅིག་དང་ལྔ༷་བཅུ༷་པར༷་གྱུར༷་པ་ཡོད་ལ༷་དེའི་འདབ་གཤོག༷་ཟ༷ད་དེ༷་མེད་ནས་འཕུར་ནུས་པའི་ཉ༷མས་རྩལ༷་ཡོ༷ད་པ་མིན༷་པར་གྱུར༷་ན། བྱ་དེ༷་ཡིས༷་སུམ༷་ཅུ༷་རྩ༷་གསུམ༷་གྱི་ལྷ་ཡི་གན༷ས་ནས༷་འཛམ༷་བུའི་གླིང༷་འདིར༷་བདག་ཉིད་མཆོངས་པར་གྱུར་ན་གནས་སྐབས་དེར་ནི་བྱ་དེ་ཉ༷མས་ཉེས༷་པར་གྱུར་ཏེ་ལུས་རྨས་པ་སོགས་སུ་འགྱུར༷་པ༷་ཡི༷ན་པ་ལས་འོས་མེད་དོ། །
2025-10-13 13:17:36,832 [INFO] Time taken to process commentary text: 1.24s
2025-10-13 13:17:36,832 [INFO] Processing commentary text: གཉིས་པ། རྒྱལ་བ་རྣམས་ཀྱི་སོགས་ཚིགས་བཅད་གཅིག་སྟེ། བཤད་མ་ཐག་པའི་དཔེ་དེ་ཡི་ཚུལ་དང་འདྲ་བའི་དོན་གང་ཞེ་ན། རྒྱལ༷་བ༷་རྣམ༷ས་ཀྱི༷་ལམ་དུ་གྱུར་པ་སྦྱིན་སོགས་ཕ༷་རོལ༷་ཏུ་ཕྱིན༷་པ༷་ལྔ༷་པོ་འདི༷་ཡང༷་། དུས་བསྐལ་པ༷་བྱེ༷་བ༷་ཁྲག༷་ཁྲིག༷་མང༷་པོར༷་ནན་ཏན་གྱིས་བསྒྲུབ༷་པར་བྱས༷་ཤིང༷་། ལམ་དང་འབྲས་བུ་རྒྱ་ཆེན་པོ་ལ་ཡང་ནས་ཡང་དུ་འཇུག་པའི་སྨོན༷་ལམ༷་མཐའ༷་ཡས༷་པ་རྒྱ༷་ཆེན༷་པོ་འཇིག༷་རྟེན༷་འདི་ན་རྟག༷་ཏུ་བརྟེན༷་པར་གྱུར་ཀྱང༷་དེ་ཙམ་ཁོ་ནས་བྱང་ཆུབ་ཆེན་པོ་ཐོབ་པའི་རྒྱུ་ཚང་བ་མ་ཡིན་ཏེ། བྱང་ཆུབ་ཆེན་པོའི་རྒྱུ་མ་ནོར་བ་ནི་དགེ་བའི་རྩ་བ་རྣམས་རྣམ་མཁྱེན་དུ་བསྔོ་བ་སོགས་ཐེག་པ་ཆེན་པོའི་ཐབས༷་མཁས་ཚད་མེ༷ད་པ་དང་། ཆོས་ཀུན་མཉམ་པ་ཉིད་དུ་རྟོགས་པའི་ཤེས༷་རབ༷་སྟེ་བྱ་མཁའ་ལ་འགྲོ་བའི་སྒྲོ་གཤོག་ཟུང་ལྟ་བུ་ཐབས་ཤེས་འདི་གཉིས་ཡ་མ་བྲལ༷་བ༷་ཡིན་ན། གང་ཞིག་ཐབས་དེ་ལྟ་བུ་མེད་པ་དང་དེ་ཁོ་ན་ཉིད་རྟོགས་པའི་ཤེས་རབ་དང་བྲལ་བ་ནི་ཉན༷་ཐོས༷་ཀྱི་འབྲས་བུ་ཉི༷ད་དུ༷་ལྷུང༷་སྟེ་དཔེར་ན་བྱ་ལུས་ཆེ་ཡང་སྒྲོ་གཤོག་མེད་པར་དེ་མཆོངས་ན་འོག་ཏུ་ལྷུང་བ་བཞིན་ནོ། །གནས་ལུགས་མཐར་ཐུག་པའི་ཤེར་ཕྱིན་དང་ལྡན་ན་ཡེ་ཤེས་དེའི་ངོ་བོར་ཐབས་ཤེས་འདུ་འབྲལ་མེད་དེ་བདེན་གཉིས་དབྱེར་མེད་པའི་ཡུལ་ཅན་ཡིན་པའི་ཕྱིར་རོ། །
2025-10-13 13:17:41,221 [INFO] Time taken to process commentary text: 4.39s
2025-10-13 13:17:41,221 [INFO] Processing commentary text: གཉིས་པ། སངས་རྒྱས་ཐེག་པ་སོགས་ཚིགས་བཅད་གཅིག་སྟེ། དེ་ལྟར་མཐར་ཐུག་གི་བྱང་ཆུབ་ཆེན་པོའི་རྒྱུ་བགྲོད་པ་གཅིག་པུའི་ལམ་སངས༷་རྒྱས༷་ཀྱི་ཐེག༷་པ༷་བླ་ན་མེད་པ་ཤེས་རབ་ཀྱི་ཕ་རོལ་ཏུ་ཕྱིན་པ་འདི༷་ལ༷་བརྟེན་ནས་བྱང་ཆུབ་ཆེན་པོའི་གོ་འཕང་ལ་ངེས༷་པར༷་འབྱུང༷་བ་སྟེ་ཕྱིན་པར་འདོ༷ད་པ༷་གང༷་ཡིན་པ་དེས་ནི། ཚུལ་ཇི་ལྟ་བུ་དང་ལྡན་པས་འཇུག་པར་བྱ་ཞེ་ན་ཐེག་པ་ཆེན་པོ་ནི་གཞན་དོན་ལ་དམིགས་པའི་སྙིང་རྗེའི་རྩ་བ་ཅན། ཐབས་ཀྱི་ལྷན་ཅིག་བྱེད་པ་ཅན། འབྲས་བུ་སེམས་ཅན་གྱི་དོན་ནམ་མཁའ་ཇི་སྲིད་དུ་མཛད་པ་ཅན་ཡིན་པས་དེ་ལ་འཇུག་པའི་ཚུལ་དང་ཞུགས་པའི་གང་ཟག་གི་ཚུལ་ནི། མཐའ་ཡས་པའི་འགྲོ༷་བ༷་ཀུན༷་ལ༷་རིས་སུ་མ་ཆད་པར་སེམ༷ས་སྙོམས༷་པར་བྱས་ཏེ་ཕ༷་དང་མའི༷་འདུ༷་ཤེས༷་དང༷་སྤུན་དང་སྲིང་མོའི་འདུ་ཤེས་ལ་སོགས་པ་ལ་གནས་པ་དང་། གཏན་དུ་ཕན༷་པའི༷་སེམ༷ས་དང༷་འཕྲལ༷་དུ་བདེ་བར་འདོད་པ་བྱམས༷་པའི༷་ཡི༷ད་ཀྱིས༷་སེམས་ཅན་དེ་དག་གི་དོན་ལ་བརྟུལ༷་བ་སྟེ་བརྩོན་པར་བྱ༷་ཞིང༷་། ཁྲོ་བ་དང་རྣམ་པར་འཚེ་བའི་ཐ༷་བ༷་མེ༷ད་ཅིང༷་གཡོ་དང་རྒྱུ་མེད་པར་རྒྱུད་དྲང༷་ལ༷་ངག་གིས་ཆོས་བསྟན་པ་དང་མཐུན་པར་བརྗོད་པ་སོགས་ཚིག་འཇམ༷་པོར་སྨྲ༷་བར༷་བྱ་ཞིང་བྱམས་པའི་ལུས་ཀྱི་ལས་སུའང་བྱ་སྟེ། སེམས་ཅན་རྣམས་ལ་ཟོལ་མེད་པར་ཕན་པའི་སེམས་སྐྱེད་པ་ཅན་དེས་དེ་དང་ཚུལ་མི་མཐུན་པ་གཡོ་སྒྱུ་དང་གནོད་སེམས་སོགས་བྱེད་པ་གནས་མ་ཡིན་པའི་ཕྱིར་རོ། །
2025-10-13 13:17:46,123 [INFO] Time taken to process commentary text: 4.89s
2025-10-13 13:17:46,123 [INFO] Processing commentary text: ༈དེ་ལ་སྦྱོར་བ་པོ་གང་ཟག་བསྟན་པ། རྩ་བའི་གསུམ་པ་སྦྱོར་བ་པོ་གང་ཟག་བཤད་པ་ལ། ཞུས་པའི་སྒོ་ནས་མདོར་བསྟན་དང་། ལན་གྱིས་རྒྱས་པར་བཤད་པ་གཉིས། ༈ཞུས་པའི་སྒོ་ནས་མདོར་བསྟན་པ། དང་པོ། འཇིག་རྟེན་མགོན་ལ་སོགས་ཚིགས་བཅད་གཅིག་སྟེ། འཇིག༷་རྟེན༷་གསུམ་གྱི་མགོ༷ན་པོ་སངས་རྒྱས་བཅོམ་ལྡན་འདས་ལ༷་གན༷ས་བརྟན༷་རབ༷་འབྱོར༷་གྱིས་ཡོངས༷་སུ་ཞུ༷ས༷་པ༷། ཡོན༷་ཏན༷་རྒྱ༷་མཚོ༷་ཚད་མེད་པ་དང་ལྡན་པའི་བྱང་ཆུབ་སེམས་དཔའ་དག་གི་ཉོ༷ན་མོང༷ས་པ་མ༷་མཆིས༷་པའི་རྟག༷ས་དང་མཚན་མ་ཇི་ལྟ་བུ་ཡིན་པ་དེ་བདག་ལ་བསྟན༷་དུ་གསོལ༷། དོན་གཉིས་སྒྲུབ་པའི་མཐུ༷་ཆེ༷་བ༷་བྱང་ཆུབ་སེམས་དཔའ་དག༷་ཇི༷་ལྟར༷་ན་རྟགས་གང་གིས་མཚོན་ནས་བྱང་ཆུབ་ཆེན་པོའི་ལམ་ལས་སླར༷་ལྡོག༷་པར་མི༷་འགྱུར༷་བ་སྟེ་ཕྱིར་མི་ལྡོག་པའི་བྱང་ཆུབ་སེམས་དཔར་ཤེས་པར་འགྱུར༷་བ༷་དེ༷་ལྟར༷་བྱང་སེམས་བདག་ཉིད་ཆེན་པོ་དེ་དག་གི་ཡོན༷་ཏན༷་ཚད་མེད་པ་ལས་ཕྱོགས༷་སམ་ཆ་ཤས་ཙམ༷་ཞིག་རྒྱལ༷་བས༷་བདག་ལ་ལུང༷་བསྟན༷་དུ་གསོལ༷་ཞེས་ཞུས་པའོ། །༈ལན་གྱིས་རྒྱས་པར་བཤད་པ།
2025-10-13 13:17:49,080 [INFO] Time taken to process commentary text: 2.97s
2025-10-13 13:17:49,080 [INFO] Processing commentary text: གཉིས་པ་ལ། རྟགས་ཀྱིས་མཚོན་པའི་ཕྱིར་མི་ལྡོག་པ་ངོས་བཟུང་བ། ཕྱིར་མི་ལྡོག་པ་དེའི་སྤྱོད་པའི་ཁྱད་པར་ཕྱིར་ལྡོག་པ་དང་མི་ལྡོག་པའི་ཁྱད་པར་བསྟན་པ་གསུམ། ༈རྟགས་ཀྱིས་མཚོན་པའི་ཕྱིར་མི་ལྡོག་པ་ངོས་བཟུང་བ། དང་པོ་ཐ་དད་དང་འདུ་ཤེས་སོགས་ཚིགས་སུ་བཅད་པ་དྲུག་གིས་བསྟན་ཏེ། དེ་ལྟར་རབ་འབྱོར་གྱིས་ཞུས་པ་ལ་ཕྱིར་མི་ལྡོག་པའི་རྟགས་ཅི་རིགས་པ་བདེ་བར་གཤེགས་པས་བཀའ་སྩལ་པ་ནི། བྱང་ཆུབ་སེམས་དཔའ་ཟབ་མོའི་ཆོས་ཉིད་རྟོགས་པ་གང་གིས་ཆོས་ཐམས་ཅད་དེ་བཞིན་ཉིད་དུ་དབྱེར་མེད་པར་མཐོང་བས་ཀུན་བྱང་གི་ཆོས་ཀུན་ལ་ཐ༷་ད༷ད་ཀྱི་འདུ༷་ཤེས༷་བྲལ༷་ཞིང༷་། ཆོས་ཟབ་མོ་སྟོན་པ་ལ་གནས་ལུགས་དང་མཐུན་པར་གཞལ་བའི་རིགས༷་པ༷་དང་ལྡན༷་པའི༷་ཚིག༷་མཁས་པས་བསྔགས་ཤིང་གཞན་དུ་བསྒྱུར་མི་ནུས་པ་སྨྲ༷་བ་དང་།རང་ཉིད་ལམ་འདིའི་སྟོན་པ་ལ་ཡིད་ཆེས་མི་ལྡོག་པ་ཐོབ་པས་ཕྱི་རོལ་པའི་དགེ༷་སྦྱོང༷་དག༷་དང༷་བྲམ༷་ཟེ༷་གཞན༷་ལ༷་ལམ་སྟོན་པ་པོའི་འདུ་ཤེས་ཀྱིས་རྟེན༷་པར་མི༷་བྱེ༷ད་ཅིང་དེས་བསྟན་པའི་ལམ་སྣ་ཚོགས་ལ་ཡིད་རྟོན་པ་གཏིང་ནས་མི་བྱེད་པ་དང་། རྒྱུ་འབྲས་བསླུ་བ་མེད་པ་སོགས་ཆོས་ཀྱི་ཚུལ་ལ་མཁས༷་ཤིང་ཡིད་ཆེས་པས་མི་དགེ་བ་མངོན་གྱུར་སྤངས་པས༷་དུས༷་རྣམ༷ས་རྟག༷་ཏུ༷་ངན༷་སོང༷་གསུམ༷་པོ༷་དང་དེས་མཚོན་པའི་མི་ཁོམས་པ་ཀུན་སྤང༷་བའི་ཚུལ་ཐོབ་པ་དང་། མཁས་པ་དེ༷་དག༷་རང་ཉིད་དགེ༷་བ་བཅུའི༷་ལ༷ས་ཀྱི༷་ལམ༷་ལ༷་ངང་གིས་གནས་ཤིང་གཞན་དག་ཀྱང་དེར་འགོད་པ་ལ་མངོ༷ན་པར༷་བརྩོན༷་པ་དང་། རྙེད་བཀུར་སོགས་ཟང༷་ཟིང༷་ལ་བལྟ་བའི་སེམས་མེ༷ད་པར༷་འགྲོ༷་བ་ལ༷་ཕ་རོལ་ཏུ་ཕྱིན་པ་སོགས་ཀྱི་ཆོས༷་ནི༷་སངས་རྒྱས་དང་བྱང་སེམས་རྣམས་ཀྱིས་ཇི་ལྟར་བསྟན་པ་དང་མཐུན་པར་དེ་ཡི་རྗེས༷་སུ༷་སྟོན༷་པ་དང་། ཆོས་ཟབ་མོའི་དོན་ལ་ཡིད་ཆེས་པས་དམ་པའི་ཆོས༷་ལ༷་རྩེ་གཅི༷ག་ཏུ༷་དགའ༷་ཞིང༷་བྱ་བ་གཞན་ཆེད་ཆེར་མི་བྱེད་པར་ཆོས་འབའ་ཞིག་གཙོ་བོར་བྱེད་པ་དང་། གཞན་ལ་ཕན་པའི་སེམས་འབྱོངས་པས་རྟག༷་ཏུ༷་ཚིག༷་འཇམ༷་པོར་སྨྲ་བ་སོགས་བྱམས་པའི་ལུས་ངག་ཡིད་ཀྱི་ལས་གསུམ་དང་ལྡན༷་པ་དང་། དགེ་བའི་ཆོས་ལ་བག་ཡོད་པ་གོམས་པས་རྒྱང་དུ་འགྲོ༷་བ་དང་ཉེ་བ་ན་འཆག༷་པ་དང་ཉལ༷་བ་དང༷་འདུག༷་པར༷་གྱུར་པ་སྟེ་སྤྱོད་ལམ་བཞི་པོ་གང་བྱེད་ཀྱང་བག་མེད་པ་སྤངས་ཏེ་དྲན་པ་དང་ཤེས༷་བཞིན༷་རབ༷་ཏུ༷་ལྡན༷་པ་སྟེ་དེ་ཡང་ཇི་ལྟ་བུ་ཞེ་ན་འདི་ལྟར་ལམ་དུ་འགྲོ་བའི་ཚེ་ནའང་མིག་གཉའ༷་ཤིང༷་གང༷་ཙམ༷་དུ་ལྟ༷་ཞིང༷་འགྲོ༷་ལ༷་རྟག་ཏུ་བག་མེད་པ་ལས་བྱུང་བའི་ལམ་ནོར་བ་དང་ལུས་སྣད་པ་ལྟ་བུ་སོགས་སེམ༷ས་འཁྲུལ༷་བ་མེ༷ད་པ་དང་། མཁས་ཤིང་བག་ཡོད་པའི་སེམས་ཀྱིས་དབང་གིས་སྨད་དུ་མེད་པའི་ཆོས་ལ་གནས་ཤིང་གཞན་སྐྱེ་བོ་མ་དད་པ་སྤང་བའི་ཕྱིར་ཕྱི་དང་ནང་གི་ཀུན་སྤྱོད་མཐའ་དག །
2025-10-13 13:18:01,884 [INFO] Time taken to process commentary text: 12.80s
2025-10-13 13:18:01,884 [INFO] Processing commentary text: གཙང༷་མར་བྱས༷་ཤིང་གཙང༷་མའི༷་གོས༷་འཆང༷་བ་སོགས་གདུལ་བྱའི་ཡིད་དང་འཐད་པའི་སྤྱོད་ལམ་གཙང་བ་དང་། ལུས་ངག་ཡིད་ཀྱི་སྒོ་གསུམ༷་པོ༷་ཁ་ན་མ་ཐོ་བས་དབེན༷་ཞིང༷་དྲི་མ་མེད་པའི་ཤེལ་ལྟར་དག༷་པ་དང་། འདུས་བྱས་ཀྱི་རང་མཚངས་མཐོང་བས་དེ་ལ་ལྷག་པར་མི་ཆགས་པར་སྦྱང་བའི་ཡོན་ཏན་ལེན་པ་སོགས་ཀྱི་སྒོ་ནས་རྙེད༷་པ་འདོ༷ད་པ་མ༷་ཡི༷ན་པ་དང་། སེར་སྣ་སོགས་ཕར་ཕྱིན་གྱི་མི་མཐུན་ཕྱོགས་ཟིལ་གྱིས་མནན་ནས་རང་རྒྱུད་ཡོན་ཏན་མཆོག་གིས་མཛེས་ཤིང་གཞན་གྱི་དོན་ཆེད་ཆེར་བྱེད་པས་སྐྱེས་བུ་རྣམས་ཀྱི་ཁྱུ༷་མཆོག༷་ཏུ་ངང་གིས་གྱུར་པ་དང་། དུས་རྟག༷་ཏུ༷་ཟབ་མོའི་ཆོས༷་འདོ༷ད་པ༷་སྟེ་ཆོས་དང་རང་རྒྱུད་འདྲེས་པས་དུས་ཐམས་ཅད་དུ་ཡང་ཆོས་ཉིད་དང་ལྡན་པར་འགྲོ་བ་ཞེས་ཟབ་མོའི་ཆོས་ཉིད་ཉམས་འོག་ཏུ་ཚུད་པས་དེ་དང་བློ་ངང་གིས་མི་ཕྱེད་པར་གྱུར་ནས་ཅི་སྨྲ་ཅི་སྤྱོད་པ་ཐམས་ཅད་དེ་དང་མཐུན་པ་དང་དེ་ལས་མ་འདས་པར་གྱུར་པ་སྟེ། དཔེར་ན་ཆགས་ལྡན་པ་དག་གིས་སྤྱོད་ལམ་ཐམས་ཅད་ཆགས་པ་དང་ལྡན་པར་འགྲོ་བ་བཞིན་ནོ། །ཆོས་ཟབ་མོ་ལ་བཟོད་པའི་དད་ཅན་དུ་གྱུར་པས་ན་བདུད་སྡིག་ཅན་གྱི་སྤྲུལ་པས་ལམ་གཞན་སྟོན་པ་དང་དམྱལ་བ་སོགས་མངོན་དུ་སྤྲུལ་ནས་འཁོར་བ་ལ་ཡིད་སྐྲག་པར་བྱེད་པ་སོགས་ཐབས་སྣ་ཚོགས་ཀྱིས་ཐེག་པ་ཆེན་པོའི་ལམ་ལས་བཟློག་སྟེ་ལམ་གཟུགས་བརྙན་བསྟན་ཀྱང་དེ་ལ་བདུད་དུ་ཤེས་ནས་བདུད་ཀྱི་ལས་སྣ་ཚོགས་ཀྱིས་མི་ཚུགས་པའི་ཕྱིར་ན། བདུ༷ད་ཀྱི༷་ཡུ༷ལ་ལ༷ས་འདས༷་ཤིང༷་གཞན༷་གྱི༷་དྲིང༷་ལ༷་མི༷་འཇོག༷་པ་སྟེ་གཞན་ལ་རག་མ་ལས་པའི་རང་གི་བློ་སྟོབས་དང་ལྡན་པར་གྱུར་པ་དང་། བས༷མ་གཏན༷་བཞི༷་ལ༷་སྙོམས་པར་འཇུག་པའམ་བས༷མ་གཏན༷་དུ་བྱེད་ཀྱང་བས༷མ་གཏན༷་དེར༷་རོ་མྱོང་བ་སོགས་ཀྱིས་མི༷་གན༷ས་པ་དང་། དངོས་པོ་སྒྱུ་མ་ལྟར་ཤེས་པའི་ཕྱིར་ན་རང་ཉིད་སྙན་པ་དང་གྲགས༷་པ༷་འདོ༷ད་པ༷་མ༷་ཡི༷ན་པ་དང་། དམ་པའི་ཆོས་ཀྱིས་རང་གི་རྒྱུད་དུལ་བས་ཁྲོ༷་བས༷་སེམ༷ས་འཁྲུགས་པའམ་ཀུན་ནས་དཀྲིས༷་པ་མེ༷ད་པ་དང་།
2025-10-13 13:18:10,577 [INFO] Time taken to process commentary text: 8.68s
2025-10-13 13:18:10,577 [INFO] Processing commentary text: རང་ཉིད་འདོད་པ་ལ་མ་ཆགས་ཤིང་ཐབས་ལ་མཁས་པས་གཞན་དོན་དུ་ཁྱིམ༷་པར༷་གྱུར༷་ཀྱང༷་རྟ༷ག་ཏུ༷་དངོས༷་པོ༷་ཀུན༷་ལ་མ༷་ཆགས༷་པར་གཏོང་བ་དང་། བདག་མེད་རྟོགས་པ་དང་གཞན་ལ་སྙིང་རྗེའི་སེམས་ཀྱི་དབང་དུ་སོང་བས་རང་གི་དོན་ཆེད་ཆེར་འཛིན་པ་ལས་བྱུང་བའི་ལོག་པའི་འཚོ་བ་དང་ལས་ཀྱི་མཐའ་ཐམས་ཅད་སྤང་བ་སྟེ། དེ་ཡང་ཇི་ལྟར་ན་རང་འཚོ༷་བའི༷་ཕྱིར༷་ནི༷་སྲོག་གཅོད་པ་དང་ཁ་གསག་ལ་སོགས་པ་རྣམ་སྨིན་ཡ༷ངས༷་ཏེ་ཡང་བ་ཅན་གྱི་སྒོ་ནས་ལོངས༷་སྤྱོ༷ད་ཚོལ༷་བར་མི༷་བྱེ༷ད་པ་དང་། རང་གི་ཆེད་དུ་གཞན་ལ་གནོད་པ་དྲག༷་ཤུལ༷་སྤྱོ༷ད་པའི་སྔ༷གས་མངོན་སྤྱོད་ཀྱི་ལས་མི༷་བྱེ༷ད་པ་དང་། ཆགས་པའི་དབང་གིས་བུ༷ད་མེ༷ད་དབང་དུ་བྱེད་པའམ་རང་དབང་དུ་སྦྱོར༷་བའི་སྔ༷གས་བྱེད་པ་མིན༷་པ་དང་། རང་ཉིད་བསྒྲགས་པའི་དོན་དུ་འདོ༷ད་པའི༷་ཁམས་ཀྱི་ལ༷ས་ཅ༷ན་མངལ་ན་གནས་པའམ་གདོད་སྐྱེ་བར་འགྱུར་བ་ལ་འདི་ནི་ཕོ༷འམ་མོར༷་འགྱུར༷་རོ༷་ཞེས་ངག་གིས་ལུང་སྟོན༷་པར་མི༷་བྱེ༷ད་པ་དེ་རྣམས་ཀྱིས་མཚོན་ནས་ལོག་པའི་འཚོ་བ་དང་། ལོག་པའི་ལས་ཀྱི་མཐའ་རྣམ་པར་དག་པའི་རྟགས་དང་ལྡན་པ་དང་། སྒོ་གསུམ་གྱི་བྱ་བ་སྟེ་ལས་དང་སྨྲ་བ་དང་སྤྲོས་པ་ལ་དགའ་བའི་གཡེངས་པ་སྣ་ཚོགས་ཀྱིས་རབ༷་ཏུ༷་དབེན༷་པའི༷་སྒོ་ནས་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་བརྩོན༷་པ་དང་། རྒྱུད་དེས་པར་གྱུར་པས་ན་གང་དུ་གནས་ཀྱང་དེང་ཕན་ཚུན་འཐབ༷་པ་དང༷་རྩོད༷་པ་སོགས་དང༷་བྲལ༷་ཞིང༷་བྱམ༷ས་པའི༷་སེམ༷ས་ཀྱང༷་རྐྱེན་གྱིས་མི་འཕྲོག་པར་རབ་ཏུ་བརྟན༷་པ་དང་།
2025-10-13 13:18:16,295 [INFO] Time taken to process commentary text: 5.72s
2025-10-13 13:18:16,295 [INFO] Processing commentary text: ཀུན༷་མཁྱེན༷་སངས་རྒྱས་ཉིད་ལ་གཅིག་ཏུ་དགའ་བའི་ཡིད་ཀྱིས་དེ་ལྟ་བ་དང་མཆོད་པ་བྱེད་པ་དང་དེའི་གོ་འཕང་རང་གིས་ཐོབ་པར་འདོ༷ད་ཅིང༷་འདུན་པ་དང་། སངས་རྒྱས་ཀྱི་བསྟན༷་པ་དམ་པའི་ཆོས་ལ༷་རྟག༷་ཏུ༷་འདུན་ཅིང་དེ་ལ་གཞོལ༷་བའི་སེམ༷ས་ཀྱིས་ཆོས་སྤྱོད་བཅུའི་ཚུལ་གྱིས་འཇུག་པ་དང་ལྡན༷་པ་དང་། སྨོན་ལམ་མམ་ཡེ་ཤེས་ཀྱི་སྒོ་ནས་སྐྱེ་བ་ལ་དབང་ཐོབ་པས་མཐ༷འ་ཁོབ༷་ཀླ༷་ཀློ༷་སྐྱེ༷་བོའི༷་ཡུལ༷་དང་ཡུལ་གྱི་མཐའ༷་ཆོས་མི་དར་བ་རྣམ༷་པར༷་སྤངས༷་ནས་ཆོས་ཀྱི་འབྱོར་པའི་ཡུལ་དུ་གནས་པ་ཆོས་ཉིད་ཀྱིས་ཐོབ་པ་དང་། རང༷་གི༷་ས༷་ཡི་ཡོན་ཏན་སོགས་ལ༷་དོགས༷་པའམ་ཐེ་ཚོམ་མེ༷ད་པར་ངེས་པར་གྱུར་ནས་ལམ་གཞན་གྱིས་མི་འཕྲོག་པར་རྟག༷་ཏུ༷་རི༷་རབ༷་དང་འདྲ༷་བར་བརྟན་པ་དང་། དམ་པའི་ཆོས༷་ཀྱི་ཕྱིར༷་རང་གི་སྲོག༷་ཀྱང༷་འདོར༷་བ་ལ་དཀའ་བ་མེད་པར་གྱུར་ཅིང༷་། ཆོས་འཛིན་པ་དང་དོན་ཡིད་ལ་བྱེད་པའི་རྣལ༷་འབྱོར༷་ལ་རབ༷་ཏུ༷་བརྩོན༷་པ་སྟེ། འདི་དག་ནི་ཆོས་ཟབ་མོ་ལ་མྱོང་བའི་ངེས་པ་གནད་དུ་ཚུད་པ་སྦྱོར་བའི་ལམ་ལ་གནས་པ་དང་བདེན་པ་མཐོང་བའི་གང་ཟག་དག་གི་ཕྱིར་མི༷་ལྡོག༷་པའི་རྟགས༷་ནི༷་འདི༷་དག༷་ཡི༷ན་པར༷་ཤེས༷་པར༷་བྱ༷་སྟེ།ལམ་ཐབས་ཤེས་ཀྱི་རྣལ་འབྱོར་དང་ལྡན་ལ་དེ་ལ་ངེས་ཤིང་གོམས་པའི་རང་རྟགས་འདི་ལྟ་བུ་དང་ལྡན་ན་རྟགས་དེས་ཕྱིར་མི་ལྡོག་པར་ངེས་ནུས་ཏེ་དུ་བས་མེ་བཞིན་ནོ། །
2025-10-13 13:18:21,157 [INFO] Time taken to process commentary text: 4.86s
2025-10-13 13:18:21,157 [INFO] Processing commentary text: ༈ཕྱིར་མི་ལྡོག་པ་དེའི་སྤྱོད་པའི་ཁྱད་པར། གཉིས་པ་ལ་དོན་དམ་པའི་ཡུལ་ཅན་ཟབ་མོའི་སྤྱོད་པ་དང་། ཀུན་རྫོབ་པའི་ཡུལ་ཅན་རྒྱ་ཆེ་བའི་སྤྱོད་པ་དང་། ཟུང་དུ་འཇུག་པ་ཐབས་མཁས་ཀྱི་སྤྱོད་པ་གསུམ་ལས། ༈དོན་དམ་པའི་ཡུལ་ཅན་ཟབ་མོའི་སྤྱོད་པ། དང་པོ་ལ་སྤྱད་བྱ་ཟབ་མོའི་དོན་ངོས་བཟུང་བ་དང་། དེ་ལ་ཇི་ལྟར་སྤྱོད་ཚུལ་གཉིས། ༈སྤྱད་བྱ་ཟབ་མོའི་དོན་ངོས་བཟུང་བ། དང་པོ་ལ་ཟབ་མོ་ཉིད་བཤད་པ་དང་། དེ་ལ་སྤྱད་པས་བསོད་ནམས་མངོན་པར་འདུ་བྱ་བ་གཉིས། དང་པོ། གཟུགས་དང་ཚོར་དང་སོགས་ཚིགས་བཅད་གཅིག་སྟེ། གཟུགས༷་དང༷་ཚོར༷་བ་དང༷་འདུ༷་ཤེས༷་དང་སེམ༷ས་པ༷་དང་རྣམ༷་ཤེས༷་རྣམ༷ས་ཏེ་ཆོས་རྣམས་ནི་ཟབ༷་པ་སྟེ༷། ཇི་ལྟར་ཟབ་ན་རང༷་བཞིན༷་དབེན་པའི་ཕྱིར་སྟོང་པ་ཉིད་དང་། གཟུགས་སུ་རུང་བ་ལ་སོགས་པའི་མཚ༷ན་མ༷་མེ༷ད་ཅིང༷་། དེ་ལ་མངོན་པར་ཞེན་པའི་སྨོན་པ་རབ༷་ཏུ་ཞི༷་བ༷་ཡིན་པའི་ཕྱིར་བློས་དམིགས་པར་བྱར་མེད་པས་དཔེར༷་ན༷་མདའ༷་ཡིས༷་རྒྱ༷་མཚོའི༷་གཏིང༷་ཐུག༷་ཚོལ༷་བ༷་ན་འདི་ལྟ་བུའོ་ཞེས་མི་རྙེད་པ་ལྟར༷། དེ་ཉིད་དཔྱོད་པའི་ཤེས༷་རབ༷་ཀྱིས༷་ནི༷་བརྟགས༷་ཤིང་དཔྱད་ན༷་ཕུང༷་པོའི༷་གཏིང༷་མི༷་རྙེད༷་དོ། །
2025-10-13 13:18:24,929 [INFO] Time taken to process commentary text: 3.78s
2025-10-13 13:18:24,929 [INFO] Processing commentary text: གཉིས་པ་ལ་དངོས་དང་དེ་ལ་ཀླན་ཀ་སྤང་བ་གཉིས། དང་པོ་སྡུད་འགྲེལ། ཨལ་མདོར་བསྟན་རྒྱས་བཤད་གཉིས། དང་པོ་བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་གང༷་ཞིག༷་རྟོགས་བྱ་ཆོས་ཀྱི་རང་བཞིན་ནམ་གནས་ལུགས་དེ༷་ལྟར༷་ངོ་བོས་ཟབ༷་པར་གྱུར༷་ཅིང༷་། ཐེག༷་པ༷་མཆོག་དོན་དམ༷་པའི་ཡུལ་ཅན་གང་དུ་རྣམ་པར་མི་རྟོགས་པས་ཆགས༷་པ་མེ༷ད་པ་གང༷་ལ༷་གནས་པར་བྱས་ནས། འདི་ལྟར་ཕུང༷་པོ༷་དང༷་ཁ༷མས་དང༷་སྐྱེ༷་མཆེ༷ད་ཀྱི་བདག་ཉིད་དུ་གྲུབ་པ་ཡོ༷ད་པ་མིན༷་པའི་ཟབ་མོའི་ཆོ༷ས་འདི༷་རྟོགས༷་པ༷་དེའི༷་བསོ༷ད་ནམས༷་ཡང༷་དག༷་པར་གྲུབ༷་པ༷་དེ༷་ལ༷ས་མཆོག་ཏུ་གྱུར་པ་གཞན་ཅི༷་ཞིག༷་ཡོ༷ད་དེ། དེ་ནི་བསོད་ནམས་མཆོག་ཡང་དག་པར་གྲུབ་པ་ཡིན་ནོ། །
2025-10-13 13:18:26,320 [INFO] Time taken to process commentary text: 1.39s
2025-10-13 13:18:26,320 [INFO] Processing commentary text: གཉིས་པ། ཟབ་མོ་དེ་ཡིད་ལ་བྱས་པ་དང་། འཆང་བ་དང་། མཉམ་རྗེས་སུ་བསྒོམས་པའི་ཕན་ཡོན་དང་། དེ་ལྟ་བུའི་བསོད་ནམས་ཀྱང་སྒྱུ་མ་ལྟར་བལྟས་པའི་ཕན་ཡོན་བཞི། དང་པོ། དཔེར་ན་འདོད་ཆགས་སོགས་ཚིགས་བཅད་གཅིག་སྟེ། དེ་ཡང་མདོ་རྒྱས་པ་རྣམས་ལས། ཤེས་རབ་ནི་ཕ་རོལ་ཏུ་ཕྱིན་པ་དང་ལྡན་པའི་གནས་ཟབ་མོ་འདི་གང་ཞིག་སེམས་པ་དང་འཇལ་བ་དང་ངེས་པར་རྟོགས་པ་དག་གིས་ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཇི་ལྟ་ཇི་ལྟར་བསྟན་པ་བཞིན་དུ་གནས་པར་བྱའོ་ཞེས་ཉིན་གཅིག་ཙམ་དུ་ཡང་རྣལ་འབྱོར་དུ་བྱེད་ན། དེས་ཉི་མ་གཅིག་པོ་དེ་ལ་ལས་ཅི་ཙམ་ཞིག་བྱེད་ཅེ་ན། དཔེར་ན་འདོད་ཆགས་ལ་སྤྱོད་པ་ཞེས་སོགས་ནས་དེ་སྙེད་ཀྱི་བསྐལ་པར་འཁོར་བ་ལ་རྒྱབ་ཀྱིས་ཕྱོགས་པ་དང་རྫོགས་པའི་བྱང་ཆུབ་ལས་ལྡོག་པར་འགྱུར་བའི་ཉེས་པ་རྣམས་སྤངས་ཏེ་ལས་དེ་སྙེད་བྱེད་དོ་ཞེས་པའི་བར་གྱིས་བསྟན་པ་ལྟར་འདིར་ཡང་། དཔེར༷་ན༷་སེམས་འདོ༷ད་ཆགས༷་ཀྱི་ཆོས༷་ལ༷་སྤྱོ༷ད་པའི༷་སྐྱེས༷་བུ༷་ཞིག༷་གིས་བུ༷ད་མེ༷ད་དང་དུས༷་བཏབ༷་པར་བྱས་ལ། གལ་ཏེ་དེ༷་དང༷་མ༷་འཕྲ༷ད་པར་གྱུར་པ་ན་སྐྱེས་བུ་དེ༷་ཡི༷་ནི༷་ཉིན༷་གཅི༷ག་པོ་དེ་ལ་སེམ༷ས་ཀྱི༷་རྣམ༷་རྟོག༷་སྣ་ཚོགས་པ་བརྒྱུད་མར་འབྱུང་སྟེ་ཆགས་པའི་དབང་གིས་ཡུལ་དེ་ཁོ་ན་ཡང་ཡང་སེམས་པར་བྱེད་པ་ཡིན་ལ། དེ་འདྲའི་སེམས་ཀྱི་རྣམ་རྟོག་སྐད་ཅིག་མ་སྤྱོ༷ད་པ༷་ཇི༷་སྙེད༷་པ༷་དེ༷་སྙེད༷་ཀྱི་བསྐ༷ལ་པར༷་བསགས་པའི་དགེ་བ་ཡང་ཆོས་འདི་ལ་ཉིན་གཅིག་ཏུ་རྣལ་འབྱོར་བྱེད་པའི་བྱང༷་ཆུབ༷་སེམ༷ས་དཔས༷་ཐོབ༷་པར༷་འགྱུར༷་ཏེ། སེམས་ཀྱི་སྐད་ཅིག་རེ་རེས་ཀྱང་དགེ༷་བའི་ཚོགས་ཚད་མེད་པ་འདུམ་པར་འགྱུར་རོ། །
2025-10-13 13:18:32,875 [INFO] Time taken to process commentary text: 6.56s
2025-10-13 13:18:32,875 [INFO] Processing commentary text: གཉིས་པ་བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་ག༷ང་ཞིག༷་བསྐལ༷་པ་མང༷་པོ་བྱེ༷་བ་སྟོང༷་དུ༷། དགྲ༷་བཅོ༷མ་པ་དང་རང༷་རྒྱལ༷་སོགས་ལ་སྦྱིན༷་པ་བྱེ༷ད་པའམ་ཉན་རང་གི་འབྲས་བུའི་དོན་དུ་སྦྱིན་པ་བྱེད་ལ་ཚུལ༷་ཁྲིམས༷་དག་པ་སྲུང༷་བར་བྱེ༷ད་ཀྱང༷་། གཞན་གང༷་ཞིག༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་དང་ལྡན༷་པའི༷་ཆོས༷། ཉིན་གཅིག་ཙམ་བརྗོ༷ད་པའི༷་ལེགས༷་པ༷་ཡི་ཆ་དེ་ལ༷་སྦྱིན༷་དང༷་ཚུལ༷་ཁྲིམས༷་དེས་ཆར༷་ཡང་མི༷་ཕོད༷་དོ། །
2025-10-13 13:18:33,819 [INFO] Time taken to process commentary text: 0.94s
2025-10-13 13:18:33,819 [INFO] Processing commentary text: གསུམ་པ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་གང༷་ཞིག༷་གིས་མཉམ་བཞག་ཏུ་ཤེས༷་ར༷བ་ཀྱི་ཕ་རོལ་ཏུ་ཕྱིན་པ་མཆོག༷་བསྒོམས༷་པར་བྱས་ཏེ༷། དེ༷་ལ༷ས་ལངས༷་ནས༷་རྗེས་ཐོབ་ཏུ་རང་གི་བསྒོམས་པ་དང་རྗེས་སུ་མཐུན་པའི་གོས༷་པ༷་མེ༷ད་པའི༷་ཆོས་དེ་མཚན་མའི་རྟོག་པ་སོགས་ཀྱིས་སྐྱོན་མེད་པ་ཡི་ཆོས༷་བརྗོ༷ད་པར་བྱས་པའམ་ཡང་ན་རྙེད་བཀུར་སོགས་དོན་དུ་གཉེར་བའི་རྟོག་པས་མ་གོས་པའི་ཆོས་བརྗོད་ཅི༷ང་ཞེས་ཀྱང་གསུངས་སོ། །ཆོས་བཤད་པ་དེ༷་ཡང༷་འགྲོ༷་བའི༷་དོན༷་གྱི་ཕྱིར༷་བྱང༷་ཆུབ༷་མཆོག་གི་རྒྱུར༷་བསྔོ༷་ན༷། དགེ༷་བ༷་དེ༷་དང༷་མཉམ༷་པ༷་ས་འོག་ས་སྟེང་ས་བླའི་འཇིག༷་རྟེན༷་གསུམ༷་ན༷་མེ༷ད་དོ། །
2025-10-13 13:18:35,134 [INFO] Time taken to process commentary text: 1.33s
2025-10-13 13:18:35,134 [INFO] Processing commentary text: བཞི་པ་བསོད་ནམས་དེ་ཡང་སོགས་ཚིགས་བཅད་གཅིག་སྟེ། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་སེམས་པ་དང་འཆད་པ་སོགས་ལ་ཐ་སྙད་དུ་བསོད་ནམས་ཚད་མེད་གྲངས་མེད་དཔག་ཏུ་མེད་པ་ཡོད་ཀྱང་དོན་དམ་པར་བསོད་ནམས་ཀྱང་རང་བཞིན་མེད་དེ། འདི་ལྟར་འཆད་པ་སོགས་ལས་བྱུང་བའི་བསོ༷ད་ནམས༷་དེ༷་ཡང༷་རང་གི་མཚན་ཉིད་དུ་མ་གྲུབ་པའི་ཕྱིར་གསོག༷་དང༷་དེ༷་བཞིན༷་དུ་སྡུག་བསྔལ་བ་ལ་སོགས་པའི་རྣམ་པས་སྟོང་པས་སྟོང༷་པ༷་ཉིད་དང༷་། མཚན་མ་མེད་པས་གསོ་བ༷་དང་། རང་གི་ངོ་བོས་མ་གྲུབ་པར་རྟེན་ཅིང་འབྲེལ་བར་འབྱུང་བས་ན་ཡ༷་མ༷་བཪླ༷་དང༷་། དམིགས་པས་གཟུང་བར་བྱ་བ་དང་བྲལ་བས་སྙིང༷་པོ༷་མེ༷ད་པར་རབ་ཏུ་ཤེས༷་ནས༷་དེ༷་ལྟར༷་བདེ༷་གཤེ༷གས་རྣམ༷ས་ཀྱི༷་ཤེས༷་རབ༷་ཕར་ཕྱིན་ལ་སྤྱད༷་པ་སྤྱོ༷ད་ན། དེ་ལྟའི་སྤྱད་པ་སྤྱོ༷ད་པའི་ཚེ༷་བསོ༷ད་ནམ༷ས་དཔག༷་ཏུ༷་མེ༷ད་པ༷་ཡོངས༷་སུ༷་འཛིན༷་ནོ། །འདིར་རང་མཚན་མེད་པས་གསོག་དང་། སྟོང་པ་ཉིད་ལ་སོགས་པ་གསུམ་ནི་སྟོང་པ་ཉིད་དོ། །སྟོང་ཉིད་སྟོང་ཉིད་ནས་གསུམ་གྱི་ཕྱིར་གསོག་གོ། འདུས་བྱས་སྟོང་ཉིད་ནས་ལྔ་ནི་གསོབ་བོ། །རང་བཞིན་སྟོང་ཉིད་ལ་སོགས་པས་ན་སྙིང་པོ་མེད་པའོ་ཞེས་སུའང་བཤད་དོ། །དོན་དུ་དངོས་པོ་རང་བཞིན་མེད་པའི་ཚུལ་ལ་ལྡོག་ཆ་ནས་དུ་མ་བསགས་ཤིང་སོབ་སོབ་པོ་ལྟར་བརྟན་ཆ་མེད་པས་གསོག་དང་། སེང་གེ་ལ་སོགས་པ་ལྟར་བཅོས་པའི་གཟུགས་བརྙན་ལྟ་བུར་གསོབ་དང་། རང་སྐྱ་མི་ཕེར་བར་གཞན་ལ་ལྟོས་པ་གྱ་གྱུ་ཡིད་གཏད་མི་ཕེར་བས་ན་ཡ་མ་བརླ་ཞེས་སོགས་རྫུན་པའི་ཚིག་གི་རྣམ་གྲངས་ཀྱིས་བསྟན་པའོ། །
2025-10-13 13:18:41,838 [INFO] Time taken to process commentary text: 6.69s
2025-10-13 13:18:41,838 [INFO] Processing commentary text: གཉིས་པ་ཀླན་ཀ་སྤང་བ་ལ། དོན་དམ་པར་བསོད་ནམས་ཀྱི་འབྲས་བུ་འཕེལ་བ་དང་སྤང་ཐོབ་མེད་པས་སངས་རྒྱ་བ་མི་འཐད་པའི་ཀླན་ཀ་དང་། ཀུན་རྫོབ་ཏུ་ཡང་སངས་རྒྱས་ཐོབ་པ་མི་འཐད་པའི་ཀླན་ཀ་སྤང་བ་གཉིས། དང་པོ་ལ་དོན་དམ་པར་ཟད་འཕེལ་མེད་པ་དང་། མེད་ཀྱང་ཀུན་རྫོབ་ཏུ་སངས་རྒྱས་འཐད་པའི་ཚུལ་གཉིས། དང་པོ། སངས་རྒྱས་ཀྱིས་བཤད་སོགས་ཚིགས་བཅད་གཅིག་སྟེ། གང་ཞིག་སངས༷་རྒྱས༷་བཅོམ་ལྡན་འདས་རྣམས་ཀྱིས༷་མདོར་བསྟན་ཏེ་བཤ༷ད་པ་དང་། དེའི་དོན་རབ༷་ཏུ༷་རྒྱས་པར་སྦྱོར༷་ཞིང༷་བསྟན་པ་དང་། སྒྲུབ་བྱེད་འཐད་པའི་རིགས་པ་དང་བཅས་ཏེ་རབ༷་ཏུ་བསྟན༷་པ༷འི་ཆོས༷་གང་ཇི་སྙེད་གསུངས་པ་འདི༷་ཐམ༷ས་ཅ༷ད་ཀྱང་།ཡང་དག་པར་ན་རྗོད་བྱེད་དང་བརྗོད་བྱ་ཐམས་ཅད་མི་དམིགས་ཏེ་བརྗོད་དུ་མེད་པ་ཡིན་ནའང་། ཐ་སྙད་དུ་བརྗོ༷ད་པ༷་ཡི་མིང་ཙམ༷་དུ༷་ཟ༷ད་པར་ཤེས་ནས༷། བསྐལ༷་པ༷་བྱེ༷་བ༷་ཁྲག༷་ཁྲིག༷་མང༷་པོར༷་ཆོས་ཀྱི་སྒོ་ཚད་མེད་པ་བསྟན་ཏེ་དགག་པའམ་སྒྲུབ་པའི་ཚུལ་དུ་བརྗོ༷ད་པར་བྱས༷་ཀྱང༷་རྗོད་བྱེད་ཀྱི་ཚིག་ལ་ཟད་པ་མེད་མོད་ཀྱི། དེས་ཆོས༷་ཀྱི༷་དབྱིངས༷་རང་གི་ངོ་བོ་ལ་ནི༷་སྐྱོན་ཟ༷ད་པ༷་མེ༷ད་ཅིང༷་ཡོན་ཏན་འཕེལ༷་བ༷་ཅུང་ཟད་ཀྱང་མེ༷ད་དེ་མཉམ་པ་ཉིད་བརྗོད་དུ་མེད་ལ་བྲི་གང་བྲལ་བར་རྟག་ཏུ་གནས་པའོ། །དེས་ན་ཡང་དག་པའི་དོན་དུ་ཆོས་ཐམས་ཅད་ཟད་འཕེལ་མེད་པར་མཉམ་པ་ཉིད་དུ་ཡེ་ནས་མྱ་ངན་ལས་འདས་པ་ཡིན་གྱི་སླར་ཡང་བྱང་ཆུབ་པར་བྱ་བ་ཅུང་ཟད་ཀྱང་མེད་དོ། །གཉིས་པ། རྒྱལ་བ་རྣམས་ཀྱི་སོགས་ཚིགས་བཅད་གཅིག་སྟེ། རྒྱལ༷་བ༷་རྣམ༷ས་ཀྱི༷་ལམ་ཕ༷་རོལ༷་ཏུ་ཕྱིན༷་པ་ཉིད་ཅེས༷་བྱ༷་བ༷་གང༷་ཡིན་པའི་ཆོས༷་དེ༷་རྣམ༷ས་ཀྱང༷་རང་གི་ངོ་བོ་མ་གྲུབ་པར་མིང༷་གིས་བརྗོད་པ་ཙམ༷་དུ༷་ནི༷་ཡོངས༷་སུ༷་བསྒྲགས༷་མོད་ཀྱི། འོན་ཀྱང་ཀུན་རྫོབ་ཙམ་དུ་དགེ་བའི་རྩ་བ་ཐམས་ཅད་བླ་མེད་རྫོགས་བྱང་དུ་ཡོངས༷་སུ་བསྔོ༷་བ་དང་། ལམ་དང་འབྲས་བུ་ལ་རང་བཞིན་མེད་པར་ཤེས་ནས་དེ་དང་དེར་རློམ༷་པའི་སེམ༷ས་མེ༷ད་པའི༷་ཐབས་ཤེས་ཟུང་དུ་འབྲེལ་བའི་བྱང༷་ཆུབ༷་སེམ༷ས་དཔའ༷་ནི༷་རྟེན་འབྲེལ་བསླུ་མེད་ཀྱི་ཚུལ་ལས་ཡང་དག་པའི་ལམ་ལས་ཉ༷མས་པ༷་མེ༷ད་ཅིང༷་སངས༷་རྒྱས༷་ཀྱི་བྱང༷་ཆུབ༷་མཆོག༷་ལ་རེག༷་པར་འགྱུར༷་བ་ཐ་སྙད་དུ་ཡོད་དེ། ཆོས་ཀུན་གདོད་ནས་མྱ་ངན་ལས་འདས་པའི་རང་བཞིན་རྣམ་དག་གི་གནས་ཚུལ་དེ་དེ་བཞིན་མངོན་དུ་རྟོགས་པ་ལས། གློ་བུར་བྲལ་དག་གིས་ཁྱད་པར་དུ་བྱས་པའི་བྱང་ཆུབ་ཐོབ་པ་ནི་སྣང་ཚུལ་གྱི་ངོས་ན་བསླུ་མེད་དུ་ཡོད་པའི་ཕྱིར་རོ། །
2025-10-13 13:18:53,616 [INFO] Time taken to process commentary text: 11.78s
2025-10-13 13:18:53,616 [INFO] Processing commentary text: གཉིས་པ་ཀུན་རྫོབ་ཏུ་ཀླན་ཀ་སྤང་བ་ལ། སྤང་བྱ་སྤོང་བ་འཐད་པ་དང་། ཡོན་ཏན་ཐོབ་པ་འཐད་ཚུལ་གཉིས། དང་པོ་ལ། དཔེ་དོན་གཉིས་ཀྱི། དང་པོ། འབྲུ་མར་སྙིང་པོ་སོགས་ཚིགས་བཅད་གཅིག་སྟེ། འདི་ལྟར་ཀུན་རྫོབ་ཐ་སྙད་ཀྱི་དབང་དུ་བྱས་ན་ཡང་བྱང་ཆུབ་ཐོབ་པར་བྱེད་པའི་སེམས་ནི་སྐད་ཅིག་མ་ཡིན་ལ་དེ་བསག་ཏུ་མེད་པའི་ཕྱིར་སེམས་དེས་སྒྲིབ་པ་དང་བྲལ་བའི་བྱང་ཆུབ་ཇི་ལྟར་ཐོབ་སྟེ་སེམས་སྔ་མ་ཁོ་ནས་ཀྱང་སྒྲིབ་པ་མི་སྤོང་ལ། སྔ་མ་ལ་མ་བརྟེན་པའི་ཕྱི་མ་ཁོ་ནས་ཀྱང་མི་སྤོང་ཞིང་དེ་གཉིས་ལྷན་ཅིག་ཏུ་བསགས་པ་མེད་པའི་ཕྱིར་རོ་ཞེ་ན། ཐོག་མར་འཇིག་རྟེན་ན་གྲགས་པའི་དཔེར་བྱ་ན། ཇི་ལྟར་འབྲུ༷་ལ་སོགས་པའི་མར༷་གྱི་སྙིང༷་པོ༷་སྟེ་ཞུན་མར་གང་ཡིན་པ་དེ་ཉིད་དང་མར་མེའི་མེ་ལྕེ་འབར༷་བ༷་གཉིས་ཕྲ༷ད་པ༷་ན། མེ་ལྕེ་སྐད་ཅིག་དང༷་པོ༷་དེ་ཁོ་ན་ཡིས༷་སྙིང༷་པོ༷་དེ་ཡོངས་སུ་རྫོགས་པར་ཚིག༷་པ་མིན༷་ལ་སྐད་ཅིག་དང་པོ་དེ༷་མེ༷ད་པར༷་ཡང༷་དེ༷་མི༷་ཚིག༷་པ་དང་། མར་ཁུ་དང་མེ༷་ལྕེ༷་ཕྲ༷ད་པ༷་ཐ༷་མ༷་ཁོ་ནས་ཀྱང་མར་གྱི་སྙིང༷་པོ༷་དེ་ཚིག༷་པ་མིན༷་ལ༷་མེ༷་ལྕེ༷་ཐ༷་མ༷་མེ༷ད་པར༷་ཡང་སྙིང༷་པོ༷་དེ་ཚིག༷་པ་མིན༷་མོད་ཀྱི། མེ་ལྕེ་སྐད་ཅིག་དང་པོ་ནས་ཐ་མའི་བར་གྱི་སྐད་ཅིག་གི་རྒྱུན་རྫོགས་པ་ན་འབྲུ་མར་གྱི་སྙིང་པོ་ཐམས་ཅད་མེས་ཚིག་པར་བྱས་ནས་ཡོངས་སུ་ཟད་པ་ནི་ཡོད་པ་དེ་ལྟར་དཔེར་བྱས་ནས་ཤེས་པར་བྱའོ། །
2025-10-13 13:18:59,150 [INFO] Time taken to process commentary text: 5.53s
2025-10-13 13:18:59,150 [INFO] Processing commentary text: གཉིས་པ་དང་པོའི་སེམས་ཀྱང་སོགས་ཚིགས་བཅད་གཅིག་སྟེ། བཤད་མ་ཐག་པའི་དཔེ་དེ་ལྟར། སེམས་བསྐྱེད་མ་ཐག་པ་དང༷་པོའི༷་སེམ༷ས་དེ་ཁོ་ན་ཙམ་ཉིད་ཀྱིས༷་སྤང་བྱ་མཐའ་དག་དང་བྲལ་བའི་བྱང༷་ཆུབ༷་མཆོག༷་ལ་རེག༷་པ་མ༷་ཡི༷ན་ལ༷། དེ༷་མེ༷ད་པར༷་ཡང༷་བྱང་ཆུབ་དེ༷་ལ༷་རེག༷་པར༷་ནུས༷་པ༷་མ༷་ཡི༷ན་ཞིང་། བྱང་ཆུབ་ཐོབ་ཁ་མ་རྒྱུན་གྱི་ཐ༷་མའི༷་སེམ༷ས་གང་ཡིན་པ་དེ་གཅིག་པུ་ཉིད་ཀྱིས༷་ཀྱང་བྱང༷་ཆུབ༷་ཆེན་པོ་དྲི་མ་མཐའ་དག་ཞི༷་བ༷་ཐོབ༷་པ་མིན༷་ལ༷། དེ༷་མེ༷ད་པར༷་ཡང༷་བྱང་ཆུབ་དེ༷་ཐོབ༷་པར་ནུས༷་པ༷་མ༷་ཡི༷ན་མོད་ཀྱི་སྔ་མ་སྔ་མ་ལས་ཕྱི་མ་ཕྱི་མ་ཁྱད་པར་ཅན་དུ་གྱུར་པའི་སེམས་ཀྱི་རྒྱུན་གྱིས་མཐར་སྤང་བྱ་མཐའ་དག་སྤངས་པའི་བྱང་ཆུབ་ཆེན་པོ་ཐོབ་པ་ནི་རྟེན་ཅིང་འབྲེལ་བར་འབྱུང་བའི་ཆོས་ཉིད་དེ་བསྙོན་དུ་མེད་པ་ཡིན་ནོ༷། །
2025-10-13 13:19:01,084 [INFO] Time taken to process commentary text: 1.94s
2025-10-13 13:19:01,084 [INFO] Processing commentary text: གཉིས་པ་ཡོན་ཏན་ཐོབ་ཚུལ་ལ། ཡོན་ཏན་ཐོབ་པ་འཐད་པ་དང་། ཡོན་ཏན་རྫོགས་པ་འཐད་པ་གཉིས། དང་པོ་ལ། མི་འཐད་པ་མེད་ཚུལ་དང་། རྟེན་བྲེལ་གྱི་སྒོ་ནས་ངེས་པར་འཐད་པ་བཤད་པ་གཉིས། དང་པོ། ས་བོན་ལས་ནི་སོགས་ཚིགས་བཅད་གཅིག་སྟེ། གང་བྱང་ཆུབ་ཐོབ་བྱེད་ཀྱི་སེམས་དང་པོ་འབྲས་བུ་ཐོབ་པའི་བར་དུ་སྡོད་ན་རྟག་པར་འགྱུར་ལ། མི་སྡོད་པར་འགག་ན་སྐད་ཅིག་མའི་སེམས་དེ་སྙེད་པ་རེ་རེ་ནས་བྱང་ཆུབ་འབྱུང་བ་མེད་པས་བསྐལ་པ་དུ་མར་བསྒྲུབས་པའི་བྱང་ཆུབ་ཀྱི་ཡོན་ཏན་འབྱུང་བ་འདི་ཐ་སྙད་དུ་མི་འཐད་དོ་ཞེས་རྒོལ་བ་ལ་ལན་བསྟན་པ་ནི། འདུས་བྱས་ཐམས་ཅད་སྐད་ཅིག་མ་ཡིན་ཀྱང་རྒྱུ་ཡི་སྐད་ཅིག་མ་རྣམས་སྔོན་དུ་སོང་བ་ན་དེའི་འབྲས་བུ་བཤོལ་དུ་མེད་པ་ནི་རྟེན་འབྲེལ་གྱི་ཆོས་ཉིད་དེ། འདི་ལྟར་འཇིག་རྟེན་ན་ས༷་བོན༷་ལ༷ས་ནི༷་མྱུ༷་གུ༷་དང་དེ་ལས་སྡོང་བུ་མེ༷་ཏོག༷་དང་འབྲས༷་བུ༷་རྣམ༷ས་རིམ་པར་འབྱུང༷་བ་ཡོད་ལ་འབྲས་བུའི་དུས་སུ་རང་རང་གི་རྒྱུ་འགག་མོད་ཀྱི།ས་བོན་དེ༷་ཡང༷་འགགས༷་ལ༷་དེའི་འབྲས་བུ་ཤིང༷་ཡང༷་མེ༷ད་པ༷་དེར༷་གྱུར་པ་མིན༷་ཏེ་ས་བོན་འགགས་སུ་ཟིན་ཀྱང་འབྲས་བུ་མྱུ་གུ་ལ་སོགས་པ་རིམ་པར་སྣང་བ་ཡོད་པ་ལྟར། ལམ་གྱི་འབྲས་བུ་ལ་དཔྱད་པའི་སྐབས་འདིར་ཡང་དཔེ་དེ༷་བཞིན༷་དུ་སེམས་ཐོག་མར་བསྐྱེད་པའམ་དང༷་པོའི༷་སེམ༷ས་ཀྱང༷་བྱང༷་ཆུབ༷་ཀྱི་རྒྱུ༷་ཡི༷ན་ཏེ༷། སེམས་དེ༷་ཡང༷་འགག༷ས་ལ༷་དེའི་བརྒྱུད་པའི་འབྲས་བུ་བྱང༷་ཆུབ༷་མེ༷ད་པ༷་དེ༷་ལྟ་བུ་མ༷་ཡི༷ན་ཏེ་རྒྱུ་འབྲས་བསླུ་མེད་ཀྱི་ཚུལ་དུ་ལམ་གྱི་གནས་སྐབས་ཀྱི་སེམས་སྔ་ཕྱིའི་རྒྱུ་ལས་འབྲས་བུ་བྱང་ཆུབ་ཐོབ་པ་མི་བསླུ་བར་ཡོད་དོ། །
2025-10-13 13:19:08,123 [INFO] Time taken to process commentary text: 7.04s
2025-10-13 13:19:08,123 [INFO] Processing commentary text: གཉིས་པ། ས་བོན་རྙེད་ནས་སོགས་ཚིགས་བཅད་གཅིག་སྟེ། འདི་ལྟར་རྟེན་ཅིང་འབྲེལ་བར་འབྱུང་བའི་ཚུལ་ནི། གང་ཞིག་རང་འབྲས་སྐྱེད་རུང་བའི་ཚོགས་པ་དང་ལྡན་པར་གྱུར་པའི་ས༷་བོན༷་ཉིད་རྙེད༷་པ་སྟེ་ཡོད་པར་གྱུར་ནས༷་དེའི་འབྲས་བུ་འབྲུ༷་སྣ་ཚོགས་དང༷་འབྲས་སཱ༷་ལུ༷་ལ༷་སོ༷གས་པ་འབྱུང༷་བར་འགྱུར་ལ། ས་བོན་དེ༷་ཡི༷་འབྲས༷་བུ༷་ནི་ས་བོན་དེ༷་ལ༷་གདོད་ནས་ཡོ༷ད་པ་མིན༷་ཞིང་འབྱུང་རུང་གི་ཚུལ་དུ་མེ༷ད་པ༷་ཡང་མིན༷་ཏེ་གང་སྔ་ནས་ཡོད་པ་ལ་རྒྱུ་མི་དགོས་ཤིང་འབྱུང་རུང་གི་ཚུལ་དུ་མེད་ན་ནི་རྒྱུ་ཞེས་པའི་དོན་མེད་པར་འགྱུར་རོ། །དེ་ལྟ་ན་དེ་ཡི་རང་བཞིན་ལ་དཔྱད་ན་ཡོད་པ་དང་མེད་པ་སོགས་ཀྱི་དངོས་པོའི་རང་བཞིན་དང་བྲལ་བ་ཡིན་ན་ཡང་སྒྱུ་མ་ལ་སོགས་པའི་ཚུལ་དུ་སྣང་བ་བསླུ་མེད་ཀྱི་རྣམ་པར་འབྱུང་བ་ནི་རྟེན་ཅིང་འབྲེལ་བར་འབྱུང་བའི་ཆོས་ཀྱི་ཚུལ་ལོ། །དེ་ཡི་ཚུལ་དུ་རྒྱལ༷་བ༷་རྣམ༷ས་ཀྱི༷་བྱང༷་ཆུབ༷་འདི༷་ཡང༷་ནི་རྟེན་ཅིང་འབྲེལ་བར་འབྱུང་བའི་དབང་གིས་འབྱུང༷་བར༷་འགྱུར༷་བ་ཡིན་ཏེ། དེ་ལ་དཔྱད་ན་བདེན་པར་གྲུབ་པའི་དངོས༷་པོའི༷་རང༷་བཞིན༷་དང་བྲལ༷་བ་ཡིན་པས༷་སྒྱུ༷་མ༷་ལྟ་བུར་འབྱུང༷་བར༷་འགྱུར་བ་ཉིད་དུ་རིག་པར་བྱའོ། །
2025-10-13 13:19:12,522 [INFO] Time taken to process commentary text: 4.39s
2025-10-13 13:19:12,522 [INFO] Processing commentary text: གཉིས་པ་ཡོན་ཏན་རྫོགས་པ་འཐད་པ། ཆུ་ཡི་ཐིགས་པས་སོགས་ཚིགས་བཅད་གཅིག་སྟེ། གང་དངོས་པོ་རྣམས་སྐད་ཅིག་མ་ཡིན་ལ་དེ་བསག་ཏུ་མེད་པས་ན་བསྐལ་པ་གྲངས་མེད་པར་གོམས་ཀྱང་ལྷན་ཅིག་ཏུ་ཚོགས་ནས་འཕེལ་བ་མི་སྲིད་པས་ཡོན་ཏན་མཐའ་དག་ཚང་བ་རྫོགས་པའི་བྱང་ཆུབ་ཀྱི་འབྲས་བུ་ཇི་ལྟར་ཐོབ་ཅེ་ན། དངོས་པོ་ཐམས་ཅད་སྐད་ཅིག་མ་ཡིན་དུ་ཟིན་ཀྱང་སེམས་སྔ་མ་སྔ་མ་ལ་བརྟེན་ནས་ཕྱི་མ་ཕྱི་མ་ཡོན་ཏན་ཁྱད་པར་ཅན་དུ་གྱུར་པས་མཐར་ཡོན་ཏན་ཡོངས་སུ་རྫོགས་པ་ཡོད་དེ། འདི་ལྟར་ཆུ༷་ཡི༷་ཐིག༷་པ་གཅིག་ནས་དུ་མར་བསགས་པས༷་བུམ༷་པ༷་བཀང་བ་ན། ཐིགས་པ་དང༷་པོ༷་ནས་ཐ༷་མའི༷་བར༷་གྱིས་རིམ༷་གྱིས༷་ཉུང༷་ངུ༷་ཉུང༷་ངུ༷་བསགས་པས་མཐར་བུམ་པ་དེ༷་ཡོངས༷་སུ་འགེངས༷་པ༷་ལྟར༷། འདི་ལྟར་ས་བཅུ་དང་ལམ་ལྔར་རིམ་བཞིན་སེམས་བསྐྱེད་པའི་གྲངས་ཚང་བ་ལ་ལྟོས་ན་སངས་རྒྱས་ཐོབ་པ་ཡང་དཔེ་དེ༷་བཞིན༷་དུ་མོས་སྤྱོད་ཀྱི་སྐབས་ན་དང༷་པོའི༷་སེམ༷ས་བསྐྱེད་པ་ཉིད་ཀྱང༷་བྱང༷་ཆུབ༷་མཆོག༷་གི་རྒྱུ༷་ཡིན་པ་སྟེ༷། དེ་གཅིག་པུས་ཡོན་ཏན་ཡོངས་སུ་རྫོགས་པ་མ་ཡིན་ཀྱང་། རིམ༷་གྱིས༷་གོང་ནས་གོང་དུ་དཀར༷་པོའི༷་ཡོན༷་ཏན༷་རྫོགས༷་པའི༷་སྒོ་ནས་སངས༷་རྒྱས༷་ཐོབ་པར་འགྱུར༷་ཏེ་ཆུ་ཡི་ཐིགས་པ་གཅིག་གིས་བུམ་པ་ཡོངས་སུ་མི་གང་ཡང་དུ་མས་གང་བ་བཞིན་ནོ། །གཅིག་གིས་མི་གང་བར་དུ་མས་གང་བའི་སྒོ་ནས་སེམས་སྐྱེད་པའི་སྐད་ཅིག་དུ་མ་ཚང་བས་སངས་རྒྱས་ཐོབ་པའི་དཔེར་སོང་ལ། ཆུའི་དངོས་པོའང་སྐད་ཅིག་མ་ཡིན་མོད་ཀྱི་ཐིགས་པ་རྣམས་ཀྱི་རྒྱུན་གྱིས་ཕན་ཚུན་ཚོགས་པས་བུམ་པ་གང་བ་ལྟར་སེམས་སྐད་ཅིག་མའི་རྒྱུན་གྱིས་ཕྱི་མ་ཕྱི་མ་སྔ་མ་ལས་ཁྱད་པར་དུ་གྱུར་པའང་དེའི་ཚུལ་དུ་ཤེས་པར་བྱའོ། །
2025-10-13 13:19:20,089 [INFO] Time taken to process commentary text: 7.57s
2025-10-13 13:19:20,089 [INFO] Processing commentary text: ༈དེ་ལ་ཇི་ལྟར་སྤྱོད་ཚུལ། གཉིས་པ་ཟབ་མོ་དེ་ལ་ཇི་ལྟར་སྤྱོད་ཚུལ་ལ། དངོས་དང་། དེ་ཡི་ཡོན་ཏན་བཤད་པ་གཉིས། དང་པོ་སྟོང་པ་མཚན་མེད་སོགས་ཚིགས་བཅད་གཅིག་སྟེ། འདི་ལྟར་ཆོས་ཐམས་ཅད་རང་གི་ངོ་བོ་སྟོང༷་པ༷་ཉིད་ཡིན་པས་དེ་ལ་དམིགས་པར་ལྟ་བ་ཐམས་ཅད་རབ་ཏུ་ཞི་བའི་དོན་དང་། དེ་ལྟར་དམིགས་པར་བྱ་བའི་གཞི་འམ་རྒྱུ་ཡི་མཚ༷ན་མ་མེ༷ད་པ་ཡིན་པས་རྟོག་པ་དང་རྣམ་པར་རྟོག་པ་ཐམས་ཅད་རབ་ཏུ་སྤང་བའི་དོན་དང་། དེ་ཡི་ཕྱིར་ན་དེ་ལ་ཞེན་པའམ་འབྲས་བུ་ལ་སྨོན༷་པ༷་མེ༷ད་པ༷་ཡིན་པས་ཁམས་གསུམ་ཐམས་ཅད་ཀྱི་སྨོན་ལམ་དང་བྲལ་བའི་དོན་ཏེ་དེ་ལྟར་རྣམ་ཐར་སྒོ་གསུམ་རྟོགས་པའི་ཆོས༷་ཟབ་མོ་སྲིད་ཞི་མཉམ་པ་ཉིད་ཀྱི་དོན་ལ་སྤྱོ༷ད་ཅིང༷་། དེའི་མཐུས་ཞི་བ་ཕྱོགས་གཅིག་པའི་མྱ༷་ངན༷་ལས་འདས༷་པ་ལ༷་མི༷་རེག༷་ཅིང་སྲིད་པར་དངོས་ཞེན་གྱི་མཚ༷ན་མར༷་མི༷་སྤྱོ༷ད་པ༷་ནི་དཔེར༷་ན༷་མཉན༷་པ༷་མཁས༷་པ༷་རྒྱ་མཚོའི་ཕར་འགྲམ་དང་ཚུར༷་འགྲམ་དུ་འགྲོ༷་བར་བྱེད་པ་ན་ཡང༷་། ཕར་ཚུར་གྱི་མཐའ༷་གཉི༷ས་ལ་མི༷་གན༷ས་ཤིང་རྒྱ༷་མཚོར༷་ཡང་གན༷ས་པ༷་མེ༷ད་པ༷་བཞིན༷་ནོ། །དེ་ཡང་ཤེར་ཕྱིན་གྱི་སྐབས་འདིར་རྣམ་ཐར་གསུམ་དང་སྐྱེ་བ་མེད་པ་དང་དེ་བཞིན་ཉིད་དང་དེ་ཁོ་ན་ཉིད་ལ་སོགས་པའི་རྣམ་གྲངས་ཇི་སྙེད་པས་བསྟན་པའང་དོན་གཅིག་ཏུ་མཐུན་ཏེ། གང་སྟོང་པ་ཉིད་ཡིན་པ་དེ་ནི་མཚན་མ་མེད་ཅིང་སྨོན་པར་བྱར་མེད་པ་སོགས་ཀྱང་ཡིན་པས་རྣམ་གྲངས་སྣ་ཚོགས་པ་དེ་དག་ལྡོག་པ་ཐ་དད་ཀྱང་སྦྲང་རྩི་རོ་གཅིག་པ་བཞིན་དུ་རྟོགས་བྱ་ཆོས་ཀྱི་དབྱིངས་ཀྱི་དོན་དུ་གཅིག་པར་ཤེས་པར་བྱའོ། །
2025-10-13 13:19:27,002 [INFO] Time taken to process commentary text: 6.92s
2025-10-13 13:19:27,002 [INFO] Processing commentary text: གཉིས་པ། དེ་ལྟར་སྤྱོད་པ་སོགས་ཚིགས་བཅད་གཅིག་སྟེ། དེ༷་ལྟར༷་སྲིད་ཞི་མཉམ་པ་ཉིད་ཀྱི་དོན་ལ་སྤྱོ༷ད་པའི༷་བྱང༷་ཆུབ༷་སེམ༷ས་དཔའ༷་རྣམས་ནི་འདི༷་སྙམ༷་དུ་བདག༷་རྒྱལ་བ་སྟོབ༷ས་བཅུ༷་དང་ལྡན་པས་ལུང༷་བསྟན་པར་འགྱུར་རོ་སྙམ་པ་དང་། ཐོབ་བྱ་བྱང༷་ཆུབ༷་ལ་རེག༷་པར་འགྱུར༷་རོ་སྙམ་པའི་རློམ༷་སེམ༷ས་མེ༷ད་དེ། གནས་ལུགས་བབ་ཀྱི་དོན་འདི༷་ལ༷་བསལ་བྱ་དང་བཞག་བྱ་ཐོབ་བྱ་དང་སྤང་བྱ་ཅི༷་ཡང༷་མེ༷ད་དོ་ཞེས༷་ཁོང་དུ་ཆུད་པས་བྱང༷་ཆུབ༷་ནམ་མཁའི་མཚན་ཉིད་ལ་བློས་མི་བཟོད་པའི་སྐྲག༷་པ༷་མེ༷ད་པར་གཏིང་དུ་གྱུར་པ་དེ༷་ལྟར༷་སྤྱོ༷ད་པ༷་ནི་བདེ༷་བར་གཤེ༷གས་པའི་ཤེས༷་རབ༷་ཟབ་མོ་ལ་སྤྱོ༷ད་པ༷་ཡི༷ན་ནོ། །
2025-10-13 13:19:28,324 [INFO] Time taken to process commentary text: 1.33s
2025-10-13 13:19:28,324 [INFO] Processing commentary text: ༈ཀུན་རྫོབ་པའི་ཡུལ་ཅན་རྒྱ་ཆེ་བའི་སྤྱོད་པ། གཉིས་པ་ཀུན་རྫོབ་ཀྱི་ཡུལ་ཅན་རྒྱ་ཆེ་བ་ཞིང་སྦྱང་བའི་སྤྱོད་པ་ནི། འཇིག་རྟེན་དགོན་པའི་སོགས་ཚིགས་བཅད་གཅིག་སྟེ། གང་ཕྱོགས་བཅུའི་འཇིག༷་རྟེན༷་གྱི་ཁམས་འདི་ན་མ་དག་པའི་རྣམ་པར་སྣང་བ། ཆུ་དང་གྲོང་དང་འབྱོར་པས་དབེན་པ་དགོན༷་པའི༷་ལམ༷་ཉམས་ང་བ་གནས་རྩུབ་པ་གཅན་གཟན་གདུག་པ་སོགས་ཀྱིས་གང་བ་ལྟ་བུ་སྣོད་ཀྱི་སྐྱོན་དང༷་། བཅུད་ཀྱི་སེམས་ཅན་རྣམས་ཆོས་དང་ཟང་ཟིང་གི་འབྱོར་བས་དབུལ་བའི་མུ༷་གེ༷་དང་། ལུས་དང་སེམས་ཀྱི་སྡུག་བསྔལ་གྱི་ནད་དང་ནང་གི་ཉོན་མོངས་པ་སྣ་ཚོགས་ཀྱིས་ནད༷་དང་བཅས༷་པར༷་མཐོང༷་ན༷ས། དེ་ཐམས་ཅད་ལ་སྒྱུ་མར་ཤེས་པའི་བློས་སྐྲག༷་པ༷་མེ༷ད་ཅིང༷་། དེ༷་ནས༷་འདི་ལྟར་ཞིང་སྦྱོང་བའི་གོ༷་ཆ་ཆེན་པོ་གྱོན༷་པར་བྱས་ཏེ༷་འཇུག་པ་ནི། ཀྱེ་མ་སེམས་ཅན་འདི་དག་ནི་བསོད་ནམས་ཆུང་བ་སྟེ། འདི་ལྟར་ཉོན་མོངས་དང་སྡུག་བསྔལ་སྣ་ཚོགས་ཀྱིས་གཙེས་པས་ན་བདག་གིས་འདི་ཐམས་ཅད་ཀྱི་དོན་དུ་ཞིང་རྣམ་པར་སྦྱངས་ཏེ་བདག་ནམ་ཞིག་སངས་རྒྱས་པའི་སངས་རྒྱས་ཀྱི་ཞིང་དེ་ན་ཉེས་པ་འདི་ལྟ་བུ་ཡོང་ཡེ་མེད་པར་འབྱོར་པ་ཕུན་སུམ་ཚོགས་པ་བསྒྲུབ་པར་བྱའོ་ཞེས་དེའི་དོན་དུ་ཕ་རོལ་ཏུ་ཕྱིན་པའི་ཚོགས་ལ་བསྐལ་པ་ཕྱི༷་མའི༷་མུ༷་མཐར༷་ཐུག་གི་བར་དུ་རྟག༷་ཏུ༷་བརྩོན༷་པར་བྱེད་ཅིང༷་། དེ་ཡང་རང་བཞིན་མེད་པར་རབ༷་ཏུ་ཤེས༷་པའི་སྒོ་ནས༷་ཚུལ་དེ་ལ་ཡོངས༷་སུ༷་སྐྱོ༷་བའི༷་ཡི༷ད་ནི༷་རྡུལ༷་ཙམ༷་སྐྱེད༷་པར་མི༷་བྱེ༷ད་དོ། །༈ཟུང་དུ་འཇུག་པ་ཐབས་མཁས་ཀྱི་སྤྱོད་པ།
2025-10-13 13:19:34,987 [INFO] Time taken to process commentary text: 6.66s
2025-10-13 13:19:34,987 [INFO] Processing commentary text: གསུམ་པ་ཟུང་འཇུག་ཐབས་མཁས་ཀྱི་སྤྱོད་པ་བསྟན་པ་ལ། མདོར་བསྟན་རྒྱས་བཤད་དོན་བསྡུ་གསུམ། དང་པོ་བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་རྣམས་ནི་རྒྱལ༷་བའི༷་ཡུམ་ཤེས༷་རབ༷་ཀྱི་ཕ་རོལ་ཏུ་ཕྱིན་པ་ལ་རྣམ་པ་ཀུན་ཏུ་སྤྱོ༷ད་པར་བྱེ༷ད་ཅིང་དེ་ལ༷་གནས་སོ། །དེ་ཇི་ལྟར་ཞེ་ན་ཡུལ་ཅན་ཤེས་རབ་ཀྱི་སྟོབས་ཀྱིས། ཕུང༷་པོ༷་ལ་སོགས་པའི་ཆོས་འདི༷་དག༷་ཐམས་ཅད་གདོད༷་ནས༷་སྟོང༷་ཞིང༷་སྐྱེ༷་བ་མེ༷ད་པར་ཤེས༷་ནས་ཆོས་ཉིད་ཀྱི་དོན་ལ་གཉིས་སུ་མེད་པའི་ཚུལ་གྱིས་མཉམ་པར་འཇོག་ཀྱང་། ཇི་ལྟར་མཉམ༷་པར༷་མ༷་བཞག༷་པའི་སྐབས་བཞིན་དུ་སེམ༷ས་ཅ༷ན་གྱི་ཁ༷མས་སྣ་ཚོགས་ཚད་མེད་པ་ལ༷་སྙིང༷་རྗེ༷་ཆེན་པོ་འཇུག༷་པར་འགྱུར་གྱི། མཉམ་པར་བཞག་པས་ཞི་བའི་དབྱིངས་ཁོ་ནར་གནས་ནས་སེམས་ཅན་གྱི་དོན་འདོར་བ་ནི་མ་ཡིན་ཏེ་ཤེས་རབ་དང་སྙིང་རྗེ་ཟུང་དུ་འཇུག་པའི་རྣལ་འབྱོར་ཟབ་མོ་ཕུལ་དུ་བྱུང་བ་ཐོབ་པའི་ཕྱིར་རོ། །སེམས་ཅན་གྱི་དོན་སྣ་ཚོགས་ལ་འཇུག་པའི་བར༷་སྐབས༷་དེར༷་ཡང༷་སངས༷་རྒྱས༷་ཀྱི་ཆོས༷་མི་གནས་པའི་གནས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ༷ས་ཡོངས༷་སུ་མི༷་ཉ༷མས་ཏེ། ཤེས་རབ་དང་སྙིང་རྗེ་གཉིས་སུ་མེད་པའི་ཐབས་མཁས་པའི་ཡེ་ཤེས་ཐོབ་པའི་ཕྱིར་རོ། །འདིར་མཉམ་པར་མ་བཞག་ཅེས་པ་ཆོས་ཉིད་ཟབ་མོའི་དོན་ལ་མཉམ་པར་མ་བཞག་པའི་སེམས་ཅན་འཁྲུལ་པའི་ཁམས་ལ་སྙིང་རྗེ་འཇུག་ཅེས་དང་། བྱང་ཆུབ་སེམས་དཔའ་རང་ཉིད་མཉམ་པར་མ་བཞག་པའི་སྐབས་སུ་སེམས་ཅན་གྱི་ཁམས་ལ་སྙིང་རྗེ་འཇུག་ཅེས་དང་། ཤེས་རབ་དང་སྙིང་རྗེ་ཟུང་དུ་འཇུག་པའི་བར་རམ་དབུས་ན་གནས་པ་ལྟ་བུའི་སྐབས་དེ་དག་ཏུ་སངས་རྒྱས་ཀྱི་ཆོས་སྟོབས་ལ་སོགས་པ་ལས་ཡོངས་སུ་མི་ཉམས་ཏེ་ཐབས་མཁས་པ་དེ་ལྟ་བུ་དང་ལྡན་པའི་ཕྱིར་ཞི་བ་འབའ་ཞིག་པ་མངོན་དུ་མི་བྱེད་པའི་ཚུལ་དུ་ཡང་འགྲེལ་བར་མཛད་དོ། །གང་ལྟར་ཡང་ཤེས་རབ་དང་སྙིང་རྗེ་ཟུང་དུ་འཇུག་པའི་ཐབས་མཁས་ཀྱི་ངོ་བོ་བསྟན་པ་ཡིན་ནོ། །
2025-10-13 13:19:44,902 [INFO] Time taken to process commentary text: 9.91s
2025-10-13 13:19:44,902 [INFO] Processing commentary text: གཉིས་པ་ལ་དཔེ་བརྒྱད་ཀྱི་ཚུལ་གྱིས་བསྟན་ཏེ། སྒྱུ་མའི་དཔེས་སེམས་ཅན་མི་འདོར་བ། སྣོད་ཀྱི་དཔེས་སྨོན་ལམ་གྱི་ཤུགས་རྫོགས་པ། བྱ་འཕུར་བའི་དཔེས་རྟེན་མེད་ཀྱང་མི་ལྟུང་བ། མདའ་འཕང་པའི་དཔེས་མ་རྫོགས་པར་སྡོད་པ། རྫུ་འཕྲུལ་གྱི་དཔེས་སྡོད་ཀྱང་གཞན་དོན་དུ་མི་སྐྱོ་བ། གདུགས་འཛིན་པའི་དཔེས་མཐར་མི་ལྟུང་བ། དེད་དཔོན་གྱི་དཔེས་རང་གཞན་གྱི་ཕན་བདེ་བསྒྲུབ་པ། ཚོང་པའི་དཔེས་ལམ་ལ་མཁས་པ་དང་བརྒྱད་ལས། དང་པོ། དཔེར་ན་སྐྱེས་བུ་སོགས་ཚིགས་བཅད་གསུམ་སྟེ། ཤེས་རབ་དང་སྙིང་རྗེ་ཟུང་དུ་འཇུག་པའི་ཐབས་མཁས་པ་ཅི་ལྟ་བུ་ཞེ་ན་དཔེས་རིམ་པར་བཤད་པ་ལས། དང་པོ། དཔེར༷་ན༷་སྐྱེས༷་བུ༷་དགྲ་འདུལ་བའི་ཐབས་ལ་མཁས༷་པ༷་ཡི་ཡོན༷་ཏན༷་ཀུན༷་དང་ལྡན༷་ཞིང༷་ཞེས་མདོར་བསྟན་ནས་ཡོན་ཏན་ཅི་དང་ལྡན་ཞེ་ན་དེའི་ཚུལ་རྒྱས་པར་བཤད་པ་ནི། རང་ཉིད་ལུས་སེམས་སྟོབ༷ས་དང་ལྡན༷་པར་གྱུར་ལ་གཞན་གྱིས་མི༷་ཐུབ༷་པའི་བྱ་བ་ལ་བརྩོན༷་པར་བྱས༷་པ་སྟེ་དེ་ཡང་གང་ཞེ་ན་འདི་ལྟར་ལུས་མཆོངས་པ་སོགས་སྒྱུ༷་རྩལ༷་གྱི་བྱ་བའམ་ཆོ༷་ག༷་ཤེས༷་པར་གྱུར་པས། མདའ་འཕེན་པ་སོགས་འཕོང༷་དང༷་གཞན་ཡང་བཟོ༷་ཡི་གན༷ས་མང༷་པོའི༷་ཕ༷་རོལ༷་ཏུ་ཕྱིན༷་པར་གྱུར༷་ཅིང༷་། དེར་མ་ཟད་སྒྱུ༷་མ༷་སྣ་ཚོགས་སྟོན་པའི་ཚུལ་སྒྲུབ༷་ཤེས༷་པ་ལམ་དུ་འགྲོ༷་བའི་དོན༷་རབ༷་ཏུ་འདོ༷ད་པ༷་ཞིག༷་ཞེས་སམ་འགྲེལ་པར་འགྲོ་བ་གཞན་གྱི་དོན་ལ་བརྩོན་པའི་སྙིང་རྗེ་ཅན་ཞེས་གསུངས་སོ། །དེ་ལྟ་བུའི་སྐྱེས་བུ་དེས་རང་གི་ཕ༷་དང༷་མ༷་དང༷་ཆུང༷་མར༷་བཅས༷་པ༷་ཡོངས༷་སུ་བསྡུས༷་ནས༷་དགྲ༷་བྱེ༷ད་པ་མང༷་བ༷་ཅན་གྱི་དགོན༷་པའི༷་ལམ༷་དུ༷་ཕྱིན༷་པ༷་དང༷་།
2025-10-13 13:19:52,314 [INFO] Time taken to process commentary text: 7.41s
2025-10-13 13:19:52,314 [INFO] Processing commentary text: དགྲ་ཡི་ཚོགས་དེར་འོང་བ་ན་སྐྱེས་བུ་དེ༷་ཡིས༷་རང་ཉིད་ཞུམ་པ་མེད་པས་དཔའ༷་ཞིང༷་ཕ་རོལ་ལ་རྒོལ་ནུས་པའི་རྟུལ༷་ཕོ༷ད་པ་ཅན་གྱི་སྐྱེས༷་བུ༷་མང༷་པོ་མངོན་པར་སྤྲུལ༷་ཏེ༷་དགྲ་སོགས་ཀྱིས་གནོད་པ་གང་ཡང་མི་འབྱུང་བར་བྱས་ནས་ཕར་གང་འདོད་པའི་གནས་སུ་བདེ༷་བར༷་སོང༷་ཞིང༷་ཕྱིར༷་ཡང༷་རང་གི་ཁྱིམ༷་དུ༷་བདེ་བར་འོང༷་བ༷་ལྟར༷་བྱང་ཆུབ་སེམས་དཔས་ལམ་སྒྲུབ་པའི་གནས་སྐབས་འདིར་ཡང་དཔེ་དེ༷་བཞིན༷་དུ་འགྲོ་བའི་དོན་ལ་སྤྱོད་པ་དེ༷་ཡི་ཚེ༷་ན་བྱང༷་ཆུབ༷་སེམ༷ས་དཔའ༷་ཐབས་ལ་མཁས༷་པ༷་ཡ༷ང་སེམ༷ས་ཅ༷ན་གྱི་ཁམ༷ས་རྣམ༷ས་ཀུན༷་ཏུ༷་སྙིང༷་རྗེ༷་ཆེར༷་བསྐྱེ༷ད་ཅིང༷་། ཐེག་པ་ཆེན་པོའི་ལམ་གྱི་བར་ཆད་དུ་གྱུར་པ་ལྷའི་བུའི་བདུད་ལ་སོགས་པ་བདུ༷ད་བཞི༷་དག༷་དང༷་ཉན་རང་གི་ས༷་གཉི༷ས་ལ༷ས་ཀྱང༷་ར༷བ་ཏུ༷་འདས༷་ནས༷་རྣམ་ཐར་གསུམ་ལྡན་གྱི་ཏིང༷་ངེ༷་འཛིན༷་མཆོག༷་ལ༷་གན༷ས་ཤིང༷་ཡང་དག་པའི་མཐའ་ཞི་བའི་དབྱིངས་འབའ་ཞིག་པ་མངོན་དུ་བྱེད་པའི་ཚུལ་གྱིས་བྱང༷་ཆུབ༷་ལ་རེག༷་པར་མི༷་བྱེ༷ད་དོ་ཞེས། སྤྱི་ཙམ་དུ་ཡང་དག་པའི་མཐའ་ནི་སྤྲོས་པ་ཀུན་གྱིས་དབེན་པ་ཁོ་ན་ཡིན་ན་དེ་ལ་རོ་གཅིག་པའི་ཚུལ་གྱིས་འདྲེས་པར་གྱུར་པའི་མཉམ་བཞག་མི་རྟོག་ཡེ་ཤེས་ཡོངས་སུ་སྨིན་པ་དག་ས་པའི་སེམས་དཔའ་ཆེན་པོ་ལྟ་བུ་རྣམས་ཞི་བའི་དབྱིངས་དེ་ཁོ་ནར་བར་མ་དོར་མྱ་ངན་ལས་འདའ་བར་འགྱུར་བ་སྲིད་དམ་སྙམ་པ་ལ་དེ་མི་སྲིད་དེ་ཐབས་ལ་མཁས་པས་ཡོངས་སུ་ཟིན་པས་སངས་རྒྱས་ཀྱི་ཆོས་རྫོགས་པར་འགྱུར་གྱི་བར་དུ་ཡང་དག་མཐའ་མངོན་དུ་མི་བྱེད་པ་དང་། མདོ་གཞན་ན་སངས་རྒྱས་ཀྱིས་བསྐུལ་མ་མཛད་པ་སོགས་ཀྱིས་ཞི་བ་ལས་སློང་བའི་ཚུལ་སོགས་ཞི་མཐའ་འགོག་པའི་ཚུལ་གསུངས་པ་ནི་ཡང་དག་པའི་མཐའ་ཆོས་ཀྱི་དབྱིངས་ཀྱི་ངོ་བོ་ལ་ཞི་བའི་མཐར་ལྟུང་བའི་གཞི་ཞིག་ཡོད་པས་མ་ཡིན་ཏེ། ཡོད་ན་དེ་སྲིད་ཞིར་ངོ་བོ་ཉིད་ཀྱིས་མི་གནས་པའི་གཞི་ཤེར་ཕྱིན་མ་ཡིན་པར་འགྱུར་ལ། དེས་ན་དེ་རྟོགས་པ་འབྲས་ཡུམ་ལ་ཉེ་བའི་གཞི་ཤེས་སུའང་མི་རུང་བ་སོགས་ཐེག་པ་ཆེན་པོའི་གནད་ཉམས་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཐེག་པ་གསུམ་གྱི་ལམ་ཐུན་མོང་བར་འགྱུར་གྱི། ཐེག་ཆེན་ཐུན་མོང་མ་ཡིན་པའི་ལམ་དུ་མི་རུང་བར་འགྱུར་རོ། །འོ་ན་ཅི་ཞེ་ན་ཆོས་ཀྱི་དབྱིངས་ཡང་དག་པའི་མཐའ་ནི་རང་གི་ངོ་བོས་བདེན་པ་གཉིས་སུ་དབྱེར་མེད་པའི་མཉམ་པ་ཉིད་གནས་ལུགས་མཐར་ཐུག་པའི་དོན་ཡིན་པས་སྲིད་ཞིར་མི་གནས་ལ། དེ་ཇི་ལྟ་བ་བཞིན་དུ་མངོན་དུ་གྱུར་པ་ན་སངས་རྒྱས་པ་ཉིད་ཡིན་པས་དེ་སློབ་ལམ་དུ་མངོན་དུ་བྱེད་པ་མི་སྲིད་དེ་མངོན་དུ་བྱེད་པའི་རྒྱུ་མ་ཚང་བའི་ཕྱིར་རོ། །འོ་ན་དེར་དོགས་པ་མི་དགོས་པས་དེ་བར་མ་དོར་མངོན་དུ་མི་བྱེད་པའི་ཐབས་མཁས་སོགས་ཅི་ལ་གསུང་སྙམ་ན་སློབ་ལམ་གྱི་སྐབས་སུ་ཐབས་ཤེས་ཀྱི་ཆ་ཤས་ཆེ་ཆུང་དུ་ཡོད་པ་ལས་ཡང་དག་པའི་མཐའ་དམིགས་པ་མེད་པའི་ལྡོག་ཆ་ནས་བཟུང་སྟེ་བརྒྱ་ལ་དེ་ཁོ་ནར་ཞེན་ན་ཞི་བ་ཕྱོགས་གཅིག་པར་འགྱུར་རོ་ཞེས་མཐའ་ཡི་འཛིན་པ་བསལ་བའི་ཐབས་མཁས་བསྟན་པའི་ཆ་ནས་ཡང་དག་པ་ཆོས་ཀྱི་དབྱིངས་རྣམ་ཀུན་མཆོག་ལྡན་གྱི་སྟོང་ཉིད་མཐར་ཐུག་པ་དེ་དག་ས་པས་ཀྱང་སླར་ཡང་འཇུག་པར་བྱ་བའི་ཆོས་ཟབ་མོ་ཡིན་པར་ཤེས་པའི་ཆེད་དུ་ས་བརྒྱད་པ་ལ་རང་གི་ནང་གི་ཐབས་མཁས་པའི་སྟོབས་དང་། དེ་ལ་གནས་པ་ལ་ཕྱིའི་རྐྱེན་སངས་རྒྱས་རྣམས་ཀྱིས་ཀྱང་རིགས་ཀྱི་བུ་ཁྱོད་ཀྱིས་ངའི་ཆོས་སྟོབས་ལ་སོགས་པ་མ་ཐོབ་པས་བརྩོན་པར་གྱིས་ཤིག་སེམས་ཅན་གྱི་ཁམས་ཚད་མེད་པ་ལ་སྙིང་རྗེར་གྱིས་ཤིག་ཅེས་བསྐུལ་བའང་ཆོས་ཉིད་ཡིན་ལ། ས་བརྒྱད་པ་པ་དེས་རྣམ་ཀུན་མཆོག་ལྡན་གྱི་སྟོང་ཉིད་ལ་གནས་པ་རྩོལ་བ་མེད་པའི་རྣལ་འབྱོར་ཐོབ་ཀྱང་ཤེས་རབ་ཀྱི་ཕྱོགས་ཞི་བའི་དབྱིངས་ལ་གནས་པའི་ཏིང་འཛིན་ཤས་ཆེ་བས་ད་དུང་ཆོས་ཀྱི་དབྱིངས་རྣམ་ཀུན་མཆོག་ལྡན་ཡོངས་སུ་དག་པའི་བདག་ཉིད་ཐབས་ཤེས་ཆ་མི་མཉམ་པ་མེད་པར་ཟུང་གཅིག་ཏུ་ཚུད་པའི་མཐར་ཐུག་པ་ལ་མཉམ་པར་འཇོག་པའི་སྤྱོད་ཡུལ་སངས་རྒྱས་རྣམས་དང་མཚུངས་པ་མ་ཐོབ་པས། སླར་ཡང་ལམ་གོང་ནས་གོང་དུ་འཇུག་དགོས་པའི་དོན་ཡིན་གྱི། བརྒྱ་ལ་རེས་འགའ་ཞིག་ན་ཡང་བར་མ་དོར་མྱ་ངན་ལས་འདའ་མཁན་གྱི་དག་ས་པ་ཞིག་སྲིད་པའི་དོན་ནི་རྣམ་པ་ཀུན་ཏུ་མིན་ཏེ། ས་དང་པོ་ནས་ཀྱང་བདེན་གཉིས་དབྱེར་མེད་པའི་ཆོས་ཉིད་མངོན་དུ་མཐོང་བས་སངས་རྒྱས་ཀྱི་རིགས་སུ་ངེས་ཀྱང་། མ་དག་ས་བདུན་དུ་དག་ས་དང་འདྲ་བར་མི་རྟོག་པའི་ཡེ་ཤེས་མ་ཐོབ་པས་ཐབས་ཀྱི་ཕྱོགས་ལ་གནས་པ་ཤས་ཆེ་བ་བཞིན་ནོ། །དེ་ལ་མདོ་རྣམས་ནས་བརྒྱ་ལ་སངས་རྒྱས་རྣམས་ཀྱིས་མ་བསྐུལ་དུ་ཟིན་ན་དེ་གདོན་མི་ཟ་བར་མྱ་ངན་ལས་འདའ་བར་འགྱུར་རོ་ཞེས་གསུང་བ་མ་ཡིན་ནམ་ཞེ་ན་དེ་ཡིན་མོད་དེ། དེ་ནི་ས་བརྒྱད་པའི་ཏིང་ངེ་འཛིན་ཤིན་ཏུ་ཞི་བའི་ཕུལ་དུ་བྱུང་བ་ཡིན་པར་ཤེས་པའི་དོན་དུ་བརྟག་པ་མཐར་བཟུང་གི་དཔེར་གསུངས་པ་སྟེ། སངས་རྒྱས་རྣམས་ཀྱིས་དེ་ལ་མི་བསྐུལ་བ་ནི་རྣམ་པ་ཀུན་ཏུ་མི་སྲིད་དེ། དེའི་ནང་གི་ཐབས་མཁས་པའི་ཡེ་ཤེས་ཀྱི་དབང་གིས། ཕྱིའི་རྐྱེན་བསྐུལ་མ་དེ་ལྟར་མཛད་ནས་ཡང་དག་པའི་སྒོ་བསྒྲུབ་པའང་ཆོས་ཉིད་དེ། དེར་མ་ཟད་ཐེག་པ་ཆེན་པོའི་རིགས་སུ་སྐྱེས་ཤིང་ཕྱིར་མི་ལྡོག་པ་ས་དང་པོ་ཐོབ་པ་ནས་ཀྱང་ཡིན་ན་འདི་ལ་ལྟ་ཅི་སྨོས་པའི་ཕྱིར་རོ། །དེས་ན་མཐར་ཐུག་གི་འབྲས་བུ་མི་གནས་པའི་མྱང་འདས་ཆེན་པོ་སངས་རྒྱས་ཉིད་མ་ཐོབ་པར་བར་མ་དོར་མྱ་ངན་ལས་འདས་ན་དེ་ནི་ཞི་བ་ཕྱོགས་གཅིག་པའི་མྱང་འདས་ལས་འོས་མེད་ལ། དེར་མི་འདའ་བའི་ཐབས་མཁས་ཀྱང་བདེན་པ་གཉིས་དབྱེར་མེད་པའི་ཡུལ་ཅན་སྟོང་ཉིད་སྙིང་རྗེ་གཉིས་སུ་མེད་པའི་ཤེར་ཕྱིན་ཉིད་ཡིན་གྱི་གཞན་མིན་ཀྱང་། ཐབས་མཁས་དེ་འདྲ་བ་ལ་འཇུག་ཚུལ་ཐུན་མོང་མིན་པ་དག་ས་པའི་ཉམས་ལེན་གྱི་སྐབས་ཤིག་བསྟན་པ་ཡིན་པར་གོ་བ་ནི་ཤིན་ཏུ་གནད་ཆེན་པོ་ཡིན་ནོ། །དོགས་པའི་གནས་གལ་ཆེ་བ་ཅུང་ཟད་ཕྱེ་སྟེ་བཤད་པའོ། །
2025-10-13 13:20:18,237 [INFO] Time taken to process commentary text: 25.93s
2025-10-13 13:20:18,237 [INFO] Processing commentary text: གཉིས་པ། མཁའ་ལ་རླུང་བརྟེན་སོགས་ཚིགས་བཅད་གཉིས་ཏེ། འཇིག་རྟེན་ཆགས་ཤིང་གནས་པ་ན་ཐོག་མར་ནམ་མཁའ༷་ལ༷་རླུང༷་གི་དཀྱིལ་འཁོར་བརྟེན༷་ཏེ་ཆགས་ལ་རླུང་དེ༷་ལ༷་ཆུ༷་ཡི༷་ཕུང༷་པོ༷་བརྟེན༷་པ་དང་ཆུ་དེ༷་ལ༷་ས༷་ཆེན༷་པོ་འདི༷་བརྟེན༷་ཅིང་ས་དེ༷་ལ༷་ས་ལ་གནས་པའི་འགྲོ༷་བ༷་གླིང་བཞི་ལ་སོགས་པ་བརྟེན༷་པ་ཡིན་ཏེ། སེམ༷ས་ཅ༷ན་རྣམས་ཐུན་མོང་གི་ལ༷ས་བསགས་པ་ལ༷་སྤྱོ༷ད་པའི༷་རྒྱུའམ༷་གཞི་ནི༷་དེ༷་འདྲ༷་བ་ཡིན་པ་སྟེ༷། དེ་ལྟར་འབྱུང་བ་རྣམས་གཅིག་ལ་གཅིག་བརྟེན་པར་གྱུར་ཀྱང་མཐར་ནམ༷་མཁའ༷་ནི་གཞན་གང༷་ལ༷་བརྟེན་ནས་གན༷ས་པ་ཡི༷ན་པའི་དོན༷་འདི༷་ལ་བས༷མ་པར༷་གྱིས༷་དང་དེ་ནི་གང་ལའང་མི་རྟེན་པའི་ཚུལ་ཤེས་པར་འགྱུར་རོ། །
2025-10-13 13:20:19,723 [INFO] Time taken to process commentary text: 1.48s
2025-10-13 13:20:19,723 [INFO] Processing commentary text: ཚུལ་དེ༷་བཞིན༷་དུ་བྱང༷་ཆུབ༷་སེམ༷ས་དཔའ༷་ནམ་མཁའ་ལྟ་བུའི་སྟོང༷་པ༷་ཉི༷ད་ལ་གན༷ས་པ༷་དེ་ཡང་། འགྲོ༷་བ་རྣམས་ལ༷་སེམ༷ས་ཅ༷ན་གྱི་ཐ་སྙད་དང་དོན་དམ་པའི་རང་བཞིན་ཤེས༷་པའི༷་དམིགས་པ་མེད་པའི་སྙིང་རྗེ་ཆེན་པོས་དེ་དག་གི་དོན་དུ་སྨོན༷་ལམ༷་ཚད་མེད་པ་བཏབ་པའི་རྟེན༷་ཅ༷ན་གྱིས༷་ཏེ་སྨོན་ལམ་ལ་བརྟེན་ནས་བྱུང་བའི་སེམས་ཅན་གྱི་ཁམས་ཀུན་ཏུ་ཕན་བདེའི་བྱ༷་བ༷་རྣམ༷་པ༷་སྣ༷་ཚོགས༷་དུ༷་མ༷་སྟོན༷་པར་བྱེ༷ད་ཅིང༷་། འབྲས་བུ་ཕྱོགས་གཅིག་པའི་མྱ༷་ངན༷་འདས༷་པ་ལ༷་མི༷་རེག༷་ལ་ལམ་སྟོང༷་པ༷་འབའ་ཞིག་པར་གན༷ས་པ༷འང་མེ༷ད་དོ། །
2025-10-13 13:20:21,345 [INFO] Time taken to process commentary text: 1.63s
2025-10-13 13:20:21,345 [INFO] Processing commentary text: གསུམ་པ་གང་གི་ཚེ་ན་སོགས་ཚིགས་བཅད་གཉིས་ཏེ། ཐེག་པ་ཆེན་པོའི་ལམ་ལ་སློབ་པ་གང༷་གི༷་ཚེ༷་ན༷་འདི་ལྟར་བྱང༷་ཆུབ༷་སེམ༷ས་དཔའ༷་རང་ཉིད་དམ་པའི་དོན་ལ་མཁས༷་ཤིང་། གཞན་གྱི་རྨོངས་པའི་མུན་པ་བསལ་ནས་གསལ༷་བར་བྱེད་པ་ཉིད་དུ་གྱུར་པ༷་གང་ཞིག །སྟོང༷་པ༷་ཉིད་ཀྱི་ཡུལ་ཅན་སྤྲོས་པ་ཞི༷་བའི༷་ཏིང༷་ངེ༷་འཛིན༷་དམ༷་པ༷་འདི༷་ལ་སྤྱོ༷ད་པ༷་དེ་ནི་ལམ་ལ་སློབ་པའི་བར༷་སྐབས༷་དེར༷་ནི༷་དམིགས་པར་བྱ་བའི་མཚ༷ན་མ༷་ཅུང་ཟད་ཀྱང་རབ༷་ཏུ༷་སྒོམ༷་པར་མི༷་བྱེ༷ད་དེ་མཚ༷ན་མ༷་མེ༷ད་པར༷་གྱུར་པའི་དོན་ལ་གན༷ས་ཤིང༷་འཁོར་བའི་རྣམ་པར་རྟོག་པ་ཞི༷་ལ༷་མྱང་འདས་ཀྱི་རྣམ་པར་རྟོག་པ་རབ༷་ཏུ༷་ཞི་བ་ལ་སྤྱོ༷ད་པ་ཡིན་མོད་བར༷་སྣང༷་དུ་འཕུར༷་བའི༷་བྱ༷་ལ༷་བརྟེན་པར་བྱ་བའི་གན༷ས་གཞན་ཡོ༷ད་པ་མ༷་ཡི༷ན་ཏེ༷་ནམ་མཁའ་དེ༷་ན༷་དེ་གང་ལའང་གན༷ས་པ༷་མ༷་ཡི༷ན་ཀྱང་ས༷་ལ༷་ལྟུང༷་བར་མི༷་འགྱུར༷་བ་དེ༷་ལྟར༷་བྱང༷་ཆུབ༷་སེམ༷ས་དཔའ༷་རྣམ༷་ཐར༷་གསུམ་གྱི་སྒོར༷་སྤྱོ༷ད་པ༷་དེ་ནི་ཐབས་ཀྱིས་མྱ༷་ངན༷་ལས་འདས༷་པའི་མཐའ་ལ༷་མི༷་རེག༷་ལ་ཤེས་རབ་ཀྱིས་སྲིད་པའི་མཚ༷ན་མར༷་སྤྱོ༷ད་པ་མ༷་ཡི༷ན་པས་ཆོས་གང་ལའང་མི་གནས་ལ་མཐའ་གང་དུའང་མི་ལྟུང་ངོ་། །
2025-10-13 13:20:25,764 [INFO] Time taken to process commentary text: 4.41s
2025-10-13 13:20:25,764 [INFO] Processing commentary text: བཞི་པ། དཔེར་ན་འཕོང་བསླབ་སོགས་ཚིགས་བཅད་གཉིས་ཏེ། དཔེར༷་ན༷་འཕོང༷་བསླབ༷་པ་ལེགས་པར་ལོབ་པའི་སྐྱེས༷་བུས་གནམ༷་དུ༷་ཤིང་ལེབ་དང་བཅས་པའི་མདའ༷་འཕངས༷་ཏེ༷། ཡང་དེའི་རྗེས་སུ་འབྲང་བའི་མདའ༷་གཞན༷་དག༷་གིས༷་མདའ་སྔ་མ་སྔ་མའི་ཕྱི༷་བཞིན༷་བརྒྱུ༷ད་མར༷་ཡོང༷་བཏགས༷་ནས༷་གཅིག་གཅིག་གིས་འབྲེལ་ཆགས་སུ་བཟུང་བར་གྱུར་པས་སྔ༷་མའི༷་མདའ༷་དེ༷་ས༷་ལ༷་ལྟུང༷་བའི༷་སྐབས༷་མི༷་རྙེད་པར་གྱེན་དུ་འཕུལ་བར་བྱེད་ལ་མི༷་དེ༷་དག་གིས་རྩོལ་བ་དེ་བཞག་པར་འདོ༷ད་ནས་མ་འཕང་ན༷་མདའ༷་དེ༷་དག་ས༷་ལ༷་ལྟུང༷་བར༷་འགྱུར༷་རོ། །དཔེ་དེ༷་ལྟར༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་མཆོག༷་ལ་སྤྱོ༷ད་པ༷་དེ་ནི་ལམ་གྱི་གནས་སྐབས་སུ་དམིགས་པ་མེད་པའི་ཤེ༷ས་ར༷བ་དང་སྙིང་རྗེ་དང་ཡོངས་བསྔོ་སོགས་ཐབས༷་དང་། དད་པ་སོགས་ཀྱི་སྟོབ༷ས་དང་ལུས་གང་འདོད་དུ་སྟོན་པ་སོགས་རྫུ༷་འཕྲུལ༷་གྱིས༷་ནི༷་རྣམ༷་པར་སྤྱོ༷ད་པ༷་དེ༷་དག༷་རྫོགས་སྨིན་སྦྱང་པ་མཐར་ཕྱིན་པའི་དགེ༷་བའི༷་རྩ༷་བ༷་རྣམས་ཇི༷་སྲི༷ད་མ༷་རྫོགས༷་པ༷་དེ༷་སྲི༷ད་དུ་སྟོང༷་ཉི༷ད་དམ༷་པ༷་ཟག་པ་མེད་པའི་དབྱིངས་དེ༷་ནི༷་བར་མ་དོར་མངོན་དུ་ཐོབ༷་པར་མི༷་བྱེ༷ད་དེ་སྨོན་ལམ་འགྲུབ་པའི་བྱ་བ་ཡོངས་སུ་མ་རྫོགས་བར་དུ་ཚོགས་སོག་པར་བྱེད་པའི་དོན་ཏོ། །
2025-10-13 13:20:30,879 [INFO] Time taken to process commentary text: 5.11s
2025-10-13 13:20:30,879 [INFO] Processing commentary text: ལྔ་པ། དཔེར་ན་དགེ་སློང་སོགས་ཚིགས་བཅད་གཉིས་ཏེ། དཔེར༷་ན༷་དགེ༷་སློང༷་རྫུ༷་འཕྲུལ༷་གྱི་སྟོབ༷ས་མཆོག༷་དང་ལྡན༷་པ༷་ཞིག༷་ནམ༷་མཁར༷་གན༷ས་ཏེ་དུས༷་ཅི༷ག་ཆར༷་ཆོ༷་འཕྲུལ༷་སྣ་ཚོགས་རྣམ༷་པར༷་འཕྲུལ༷་པ་འགྲོ༷་བ་དང༷་འཆག༷་པ༷་དང༷་ནི༷་ཉལ༷་བ་དང༷་འདུག༷་པ༷་སྣ་ཚོགས་སུ་སྟོན༷་ཀྱང་དེ༷་ལ་ནི༷་བྱ་བ་སྣ་ཚོགས་པ་དེས་སེམས་སྐྱོ༷་བ༷་མེ༷ད་ཅིང༷་དེ༷་ཡི་ལུས་ལ༷་དུབ༷་པ༷་མེ༷ད་དོ། །དཔེ་དེ༷་བཞིན༷་དུ༷་བྱང༷་ཆུབ༷་སེམ༷ས་དཔའ༷་མཁས༷་པ༷་གང་ཞིག་ནམ་མཁའ་ལྟ་བུའི་སྟོང༷་ཉིད་ཀྱི་དོན་ལ་གན༷ས་ཤིང༷་ཐབས་ལ་མཁས་པའི་ཡེ༷་ཤེ༷ས་དང་རྫུ༷་འཕྲུལ༷་གྱི་ཕ༷་རོ༷ལ་ཏུ་སོན༷་པ་ལ༷་ཆོས་གང་ལའང་དམིགས་པའི་ཚུལ་གྱིས་གན༷ས་པ༷་མེ༷ད་ཀྱང་། འགྲོ༷་བ༷་དག༷་ལ༷་རང་རང་དང་འཚམས་པའི་ཕན་བདེའི་བྱ༷་བ༷་སྣ་ཚོགས་རྣམ༷་པ༷་མཐའ༷་ཡས༷་པ་སྟོན༷་པར་བྱེད་ཅིང་དེ་ལ་བསྐལ༷་པ༷་བྱེ༷་བ་ཚད་མེད་པའི་བར༷་དུ་ཡང་ཡིད་སྐྱོ༷་བ༷་མེ༷ད་ཅིང༷་ལུས་དུབ༷་པ༷་གང་ཡང་མེ༷ད་དོ། །
2025-10-13 13:20:33,919 [INFO] Time taken to process commentary text: 3.04s
2025-10-13 13:20:33,919 [INFO] Processing commentary text: དྲུག་པ་དཔེར་ན་མི་འགའ་སོགས་ཚིགས་བཅད་གཉིས་ཏེ། དཔེར༷་ན༷་མི༷་འག༷འ་ཞིག་གཡང༷་ས༷་ཆེན༷་པོའི༷་ཁར་འདུག༷་པར་བྱེ༷ད་ཅིང༷་ལག༷་པ༷་གཉི༷ས་ཀས༷་གདུགས༷་གཉི༷ས་འཛིན༷་ཅིང༷་ནམ༷་མཁའ༷་ལ༷་མཆོང༷ས་པར༷་བྱེ༷ད་ཅིང༷་གཡང༷་ས༷་ཆེན༷་པོར༷་ལུས༷་བོར༷་ན༷་གདུགས་ཐོགས་པ་དེ་རླུང་གིས་བཏེགས་པའི་མཐུས་དེ་མ་ཐག་ཏུ་གཡང་ས་དེའི་མཐིལ་དུ་ལྟུང༷་བར༷་མི༷་འགྱུར༷་ཏེ་དེའི་བར་ཐག་ཇི༷་སྲི༷ད་པ་དེར༷་ནི༷་དལ་གྱིས་འགྲོ༷་བར༷་འགྱུར༷་བ་དེ༷་བཞིན༷་དུ་བྱང༷་ཆུབ༷་སེམ༷ས་དཔའ༷་དེ་ཁོ་ན་ཉིད་ལ་མཁས༷་པ༷་དང་ཡིད་སྙིང༷་རྗེར༷་གན༷ས་པ་གང་གིས་ཐབས༷་དང༷་ཤེས༷་རབ༷་གཉི༷ས་ཀྱི༷་གདུག༷ས་ནི༷་ཡོངས༷་སུ་བཟུང༷་སྟེ༷་གནས་ན། འདི་ལྟར་ཤེས་རབ་ཀྱི་གདུགས་བཟུང་བས་ཆོས༷་རྣམ༷ས་སྟོང༷་པ༷་དང་མཚ༷ན་མ་མེ༷ད་པ་དང་སྨོན༷་པ་མེ༷ད་པར་རྟོགས༷་ཤིང༷་། ཐབས་ཀྱི་གདུགས་བཟུང་བས་ཞི་བ་ཕྱོགས་གཅིག་པའི་མྱ༷་ངན༷་འདས༷་ལ༷་རེག༷་པ༷་མེ༷ད་ལ༷་ཇི་སྙེད་པའི་ཆོས༷་ཀུན་ཀྱང༷་མཐོང༷་བར་འགྱུར་རོ། །
2025-10-13 13:20:37,091 [INFO] Time taken to process commentary text: 3.17s
2025-10-13 13:20:37,091 [INFO] Processing commentary text: བདུན་པ་དཔེར་ན་རིན་ཆེན་སོགས་ཚིགས་བཅད་གཉིས་ཏེ། དཔེར༷་བྱ་ན༷་མི་ཡ་རབས་ཀྱི་རིགས་ཅན་གཉེན་ལ་སོགས་པ་བདེ་བར་བྱ་བའི་ཕྱིར་རི༷ན་ཆེན༷་འདོ༷ད་པ༷་ཞིག་རིན༷་ཆེན༷་གྱི་གླིང༷་དུ་སོང༷་སྟེ༷། རིན༷་ཆེན༷་མང་པོ་རྙེད༷་ནས༷་ཕྱིར༷་ཡང༷་རང་གི་ཁྱིམ༷་དུ༷་འོང༷་བར་གྱུར༷་པ༷་ན་དེར༷་ནི༷་དེད༷་དཔོན༷་རང་ཉིད་འབའ༷་ཞིག༷་རྙེད་པ་དེས་བདེ༷་བར༷་འཚོ༷་བར་བྱེ༷ད་ཅིང༷་གཞན་གཉེན༷་བཤེས༷་ཀྱི་ཚོགས་ལ་ཅུང་ཟད་ཀྱང་མི་སྟེར་བར་ཡི༷ད་མི༷་བདེ༷་བར་འཇོག༷་པར་བྱེད་པ༷་མིན༷་པ༷་ལྟར༷་དུ་ཤེས་པར་བྱ་སྟེ། གང་ཞེ་ན་དཔེ་དེ༷་བཞིན༷་དུ་བྱང༷་ཆུབ༷་སེམ༷ས་དཔའ༷་སྟོང༷་པ་ཉི༷ད་ཀྱི་ཏིང་ངེ་འཛིན་རིན༷་པོ༷་ཆེའི༷་གླིང༷་དུ༷་སོང༷་སྟེ༷་བས༷མ་གཏན༷་ཀྱི་དགའ་བ་དང་དབ༷ང་པོ༷་ལྔ་དང་སྟོབ༷ས་ལྔ་ལ་སོགས་པ་ཡོན་ཏན་གྱི་ཆོས་ཚད་མེད་པ་ཐོབ༷་པ༷་ན། མྱ༷་ངན༷་འདས༷་ལ༷་རེག༷་པ༷་པོ་རང་ཉིད་འབའ༷་ཞིག༷་ཚུལ་དེས་མངོ༷ན་པར་དགའ༷་བར་བྱེད་ཅིང༷་། སེམ༷ས་ཅ༷ན་གཞན་རྣམས་ལ་ཡོན་ཏན་དེས་ཕན་མི་གདགས་པར་སྡུག༷་བསྔལ༷་ཡི༷ད་དུ་འཇོག༷་པར༷་འགྱུར༷་བ་མ་ཡི༷ན་ཏེ་སེམས་ཅན་གྱི་དོན་དུ་ཆོས་དེ་དག་བསྒྲུབ་པའི་ཕྱིར་རོ། །
2025-10-13 13:20:41,595 [INFO] Time taken to process commentary text: 4.51s
2025-10-13 13:20:41,595 [INFO] Processing commentary text: བརྒྱད་པ་དཔེར་ན་དོན་གཉེར་སོགས་ཚིགས་བཅད་གཉིས་ཏེ། དཔེར༷་ན༷་རིན་པོ་ཆེ་དོན༷་དུ་གཉེར༷་བའི་ཚོང༷་པ༷་དག་ནི་ལམ་གྱི་རྒྱུས༷་ཤེས༷་པར་བྱ༷་བའི༷་ཕྱིར༷། རང་གི་ཁྱིམ་ནས་རིན་པོ་ཆེའི་གླིང་གི་བར༷་གྱི༷་གྲོང༷་ཁྱེར༷་ཆེན་པོ་རྣམས་དང་། གྲོང༷་རྡལ༷་ཏེ་གྲོང་འབྲིང་པོ་དང་གྲོང༷་ཆུང་ངུ་བ་གང༷་ཡི༷ན་པར༷་འགྲོ༷་ཡང་རང་ཉིད་དེར་འདུག་པ་དོན་མེད་པར་རིག་ནས་བར་གྱི་གྲོང་ཁྱེར་ལ་སོགས་པ་དེར༷་ཡང༷་མི༷་གན༷ས་ལ། རིན་པོ་ཆེའི་གླིང་དུ་འདུག་ནའང་རང་ཁྱིམ་ལ་མི་ཕན་པར་ཤེས་ནས་རིན༷་ཆེན༷་གླིང༷་དུའང༷་མི༷་གན༷ས་ལ༷། ལམ་དུ་འགྲོ་བཞིན་པ་ལམ་གྱི་རྒྱུས་ཤེས་ཤིང་རིག༷་པ༷་དེ་དག་ཁོ་རང་གི་ཁྱིམ༷་དུའང༷་མི༷་གན༷ས་པར་ལམ༷་བགྲོད་པ་ལ༷་མཁས༷་ཤིང་རྩོལ་བས་ལམ་དུ་འགྲོ་བར༷་འགྱུར༷་རོ།
2025-10-13 13:20:43,598 [INFO] Time taken to process commentary text: 2.00s
2025-10-13 13:20:43,600 [INFO] Processing commentary text: །དེ༷་བཞིན༷་དུ་སེམས་ཅན་ལ་ཕན་བདེ་དོན་གཉེར་གྱི་བྱང༷་ཆུབ༷་སེམ༷ས་དཔའ༷་ཐབས་ཤེས་ཀྱི་ལམ་ལ་སློབ་བཞིན་པ་ན་ཚུལ་དེ་ལ་བློ་གསལ༷་བར་གྱུར་ཏེ༷། འདི་ལྟར་བར་གྱི་གྲོང་ལ་སོགས་པ་ལྟ་བུའི་ཉན༷་ཐོས༷་དང༷་། རང༷་རྒྱལ༷་རྣམ༷ས་ཀྱི༷་ལམ་གྱི་ཤེས༷་པ༷་སྟེ་ཤེས་རབ་དང་འབྲས་བུ་རྣམ༷་གྲོལ༷་གྱི་ཚུལ་ཀུན་ལ༷་མཁས༷་པར་བྱས་ནས། དམན་པའི་ལམ་དང་འབྲས་བུ་དེ༷་ལ༷་རང་ཉིད་མི༷་གན༷ས་ཤིང་རིན་པོ་ཆེའི་གླིང་ལྟ་བུའི་སངས༷་རྒྱས༷་ཀྱི་ཡེ༷་ཤེས༷་ལའ༷ང་མངོན་པར་ཞེན་པའི་ཚུལ་གྱིས་མི༷་གན༷ས་ལ། རང་གི་ཁྱིམ་ལྟ་བུ་མྱ་ངན་ལས་འདས་པ་འདུས༷་མ༷་བྱས༷་པའི་དབྱིངས་ལ༷འང་རོ་མྱོང་གི་ཚུལ་གྱིས་མི༷་གན༷ས་ཀྱང་། གནས་སྐབས་ལམ་ལ་བགྲོད་པ་ལྟ་བུ་ཉན་རང་བྱང་སེམས་ཀྱི་ལམ༷་གསུམ་གྱི༷་ཚུལ༷་ཤེས༷་པར་བྱས་ནས་ནི་དེའི་རིགས་ཅན་གྱི་སེམས་ཅན་ཚད་མེད་པའི་དོན་བྱེད་པ་ཉིད་ཡི༷ན་པར་ཤེས་པར་བྱའོ། །
2025-10-13 13:20:46,261 [INFO] Time taken to process commentary text: 2.66s
2025-10-13 13:20:46,261 [INFO] Processing commentary text: གསུམ་པ་དོན་བསྡུ་ལ། དོན་དང་། དཔེ་གཉིས། དང་པོ། གང་ཚེ་འགྲོ་ལ་སོགས་ཚིགས་བཅད་གཅིག་སྟེ། གང༷་གི་ཚེ༷་འགྲོ༷་བ་ཀུན་ལ༷་བྱམས༷་པ༷་ཆེན་པོས་བཟུང་བའི་སྒོ་ནས་རྗེས༷་སུ༷་འབྲེལ༷་བར་བྱས༷་ནས༷། ཏིང༷་ངེ་འཛིན༷་དམ་པ་སྟོང༷་པ༷་ཉིད་དང་མཚ༷ན་མ་མེ༷ད་པ་དང་སྨོན༷་པ༷་མེ༷ད་པའི་རང་བཞིན་ཅན་ལ་སྤྱོ༷ད་པ༷་ཡི་བྱང་ཆུབ་སེམས་དཔའ་དེ༷་ནི༷་འདུས་མ་བྱས་པ་འབའ་ཞིག་པའི་དབྱིངས་མྱ༷་ངན༷་ལས་འདས༷་པ༷་ཁོ་ན་ཐོབ༷་པར༷་འགྱུར༷་རོ་ཞེ༷འམ༷། འདུས༷་བྱས༷་འཁོར་བ་པ་ཡི༷ན་པར༷་གདགས༷་ནུས༷་པ་དེ༷་ནི༷་གན༷ས་མེ༷ད་དོ༷། །
2025-10-13 13:20:47,551 [INFO] Time taken to process commentary text: 1.29s
2025-10-13 13:20:47,551 [INFO] Processing commentary text: གཉིས་པ་དཔེར་ན་སྤྲུལ་པའི་སོགས་ཚིགས་བཅད་གཅིག་སྟེ། དེ་ལྟར་འཁོར་འདས་གང་རུང་དུ་གདགས་པར་མི་ནུས་ཀྱང་བྱང་སེམས་དེ་རྣམ་པ་ཀུན་ཏུ་སུས་ཀྱང་མི་ཤེས་མི་མཐོང་བར་མི་འགྱུར་ཏེ། དཔེར༷་ན་སྤྲུལ༷་པའི༷་མི༷་ཡི་ལུས༷་ནི་སུ་ལའང་མི༷་སྣང༷་བ་མ༷་ཡི༷ན་ཞིང༷་། དེ༷་ནི༷་མིང༷་གི༷ས་ཀྱང༷་ནི༷་གདགས༷་པར༷་ནུས༷་ལ་འཇིག་རྟེན་ན་དེའི་ཚུལ་བརྗོད་པ་དག་ཀྱང་ཡོད་པ༷་ལྟར༷་དུ་ཤེས་པར་བྱ་ལ། མིང་གིས་བཏགས་ཀྱང་སྤྲུལ་པ་དེ་མིའམ་མི་མ་ཡིན་པའི་གང་ཟག་གཞན་ཡིན་པར་མ་གྱུར་པ་དེ༷་བཞིན༷་བྱང༷་ཆུབ༷་སེམ༷ས་དཔ༷འ་རྣམ༷་ཐར༷་གསུམ་གྱི་སྒོར༷་སྤྱོ༷ད་པ༷་དེ༷་ནི༷་སྲིད་ཞིར་མི་གནས་ཀྱང་འཇིག་རྟེན་ན་སྣང་ཞིང་མིང༷་གིས༷་ཀྱང༷་ནི༷་གདགས༷་པར༷་ནུས༷་པ༷་ཡི༷ན་ནོ། །༈ཕྱིར་ལྡོག་པ་དང་མི་ལྡོག་པའི་ཁྱད་པར་བསྟན་པ།
2025-10-13 13:20:49,696 [INFO] Time taken to process commentary text: 2.15s
2025-10-13 13:20:49,696 [INFO] Processing commentary text: གསུམ་པ་ཕྱིར་ལྡོག་པ་དང་མི་ལྡོག་པའི་ཁྱད་པར་ལ། མདོར་བསྟན། རྒྱས་བཤད་གཉིས། ༈མདོར་བསྟན་པ། དང་པོ། གལ་ཏེ་སྤྱོད་པ་སོགས་ཚིགས་བཅད་གཅིག་སྟེ། གལ༷་ཏེ༷་གང་ཟག་གང་གིས་བྱང་ཆུབ་སེམས་དཔའ་གང་ལ་རྒྱལ་བའི་སྲས་ཀྱི་གནས་པར་བྱ་བའི་སྤྱོ༷ད་པ༷་ཇི་ལྟ་བུ་ཡིན་པ་དང༷་ནི༷་གང་ཟག་དེ་ཟབ་མོའི་ཚུལ་ལ་ཇི་ལྟར་མོས་པ་དང་ཇི་ལྟར་སེམས་པར་བྱེད་པའི་དད་པ་དང་ཤེས་རབ་ལ་སོགས་པའི་དབ༷ང་པོ༷་ཇི་ལྟ་བུ་ཡིན་པའི་ཚུལ་ཡོངས༷་སུ་དྲིས༷་པ་ལ༷། བྱང༷་ཆུ༷བ་སེམ༷ས་དཔའ༷་དེས་རྟོགས་བྱ་སྟོང༷་པ༷་ཉིད་དང་མཚ༷ན་མ༷་མེ༷ད་པའི༷་ཆོས༷་ཟབ་མོ་ཡོངས༷་སུ༷་མི༷་སྟོན༷་ལ། གང་ཟག་དེ་དབང་པོ་སྨིན་པར་གྱུར་པའི་བདག་ཉིད་དུ་ཡིད་ཆེས་པར་ནུས་པའི་ཕྱིར༷་མི༷་ལྡོག༷་པའི༷་ས༷་ཡི༷་ཆོས༷་རྟགས་དང་རྣམ་པ་ལ་སོགས་པ་མི༷་འཆ༷ད་པ་སྟེ་འཆད་མི་ནུས་པ་དེ༷་ནི༷་ཕྱིར་མི་ལྡོག་པར་ལུང༷་མ༷་བསྟན༷་པ༷་ཡི༷ན་པར་རིག༷་པར་བྱ༷་སྟེ། དཔེར་ན་འདི་སྐད་དུ། བྱང་ཆུབ་སེམས་དཔའ་འཚང་རྒྱ་བར་འདོད་པས་ཇི་ལྟར་སྟོང་པ་ཉིད་ལ་འདྲིས་པར་བྱ་ཞིང་མངོན་དུ་མི་བྱེད་པ་ཡིན་ཞེས་དྲིས་པས་མཚོན་ཏེ་ཕྱིར་མི་ལྡོག་པའི་སྤྱོད་པ་དང་དབང་པོ་དང་རྟགས་ཇི་ལྟ་བུ་ཡིན་ཞེས་དྲིས་པ་ལ་རང་གིས་ཉམས་འོག་ཏུ་མ་ཚུད་པ་དག་གིས་དེ་འཆད་མི་ནུས་པའི་ཕྱིར་རོ། །དེ་ལྟར་ཡང་མདོ་ལས་བྱང་ཆུབ་ལ་སྤྱོད་པ་མང་སྟེ་ལན་ལྡོན་པ་ནི་ཉུང་ངོ་། །ཞེས་གསུངས་ཏེ། གང་ཕྱིར་མི་ལྡོག་པའི་ལམ་གྱི་ཆོས་རང་གིས་མངོན་དུ་བྱས་པ་དེས་ནི་ཇི་ལྟར་དྲིས་པ་ལ་ཤིན་ཏུ་ངེས་པའི་ཚུལ་གྱིས་ལན་ལྡོན་པ་ན་འདི་ནི་ཆོས་ཟབ་མོ་འདི་ལྟ་བུ་ཉམས་འོག་ཏུ་ཚུད་པ་ལས་ཕྱིར་མི་ལྡོག་པའོ་སྙམ་དུ་ཡིད་ཆེས་པར་ནུས་ཀྱི་གཞན་དུ་ཕྱིར་མི་ལྡོག་པ་ཡིན་པར་ངེས་མི་ནུས་སོ། །
2025-10-13 13:20:58,322 [INFO] Time taken to process commentary text: 8.62s
2025-10-13 13:20:58,322 [INFO] Processing commentary text: ༈རྒྱས་པར་བཤད་པ། གཉིས་པ་ལ་ཕྱིར་མི་ལྡོག་པའི་རྟགས་དང་། བདུད་ཀྱིས་བསླུས་པའི་ཁྱད་པར་གཉིས་སོ། །༈ཕྱིར་མི་ལྡོག་པའི་རྟགས། དང་པོ། དགྲ་བཅོམ་ས་དང་སོགས་ཚིག་བཅད་གསུམ་སྟེ། ཐབས་ཤེས་ཟུང་འབྲེལ་ཐེག་པ་ཆེན་པོའི་ལམ་ལ་ངེས་པར་གྱུར་པས། ཉན་ཐོས་དགྲ༷་བཅོ༷མ་པའི་ས༷་དང༷་རྐྱེན༷་གྱི༷་སངས༷་རྒྱས༷་ཞེས་རང་རྒྱལ་གྱི་ཡེ༷་ཤེས༷་ཏེ་དེ་ལྟར་ཞི་མཐའ་དང༷་། སྲིད་པ་ཁ༷མས་གསུམ༷་པོ་དག༷་ལ༷་དངོས་སུ་ལྟ་ཅི་རྨི༷་ལམ༷་ན༷་ཡང༷་མི༷་འདོ༷ད་ཅིང༷་། སངས༷་རྒྱས༷་རྣམ༷ས་འཁོར་རྒྱ་མཚོས་བསྐོར་བ་མཐོང༷་ཞིང་དེས་འགྲོ༷་ལ༷་ཆོས༷་ཀྱང༷་སྟོན༷་པར་བྱེ༷ད་པ༷་རྨི་ལམ་སོགས་སུ་མཐོང་བ་དེ༷་ནི༷་བླ་ན་མེད་པའི་བྱང་ཆུབ་ལས་དམན་པའི་ལམ་དུ་མི༷་ལྡོག༷་པར་ལུང༷་བསྟན༷་པ་ཡི༷ན་པར༷་རིག༷་པར་བྱའོ༷། །གཞན་ཡང་བྱང་ཆུབ་སེམས་དཔའ་སྙིང་རྗེའི་ཡིད་དང་ལྡན་པ་དེས་རྨི༷་ལམ༷་ན༷་ནི༷་སེམ༷ས་ཅ༷ན་ངན༷་སོང༷་གསུམ༷་གྱི་གན༷ས་མཐོང༷་ནས་སྐ༷ད་ཅི༷ག་དེ༷་ལ༷་ངན༷་སོང༷་རྣམས་རྒྱུན༷་གཅོ༷ད་པའི་སྨོན༷་ལམ༷་འདེབས༷་པར་བྱེད་ཅིང་དེས་སྡུག་བསྔལ་རྣམས་ཞི་བར་མཐོང་བ་དང་། ཡང་གཉིད་དུ་གྱུར་པའམ་སད་པ་ན་གྲོང་མེར་འབར་བ་མཐོང་ནས་བྱང་སེམས་དེས་བདག་ཕྱིར་མི་ལྡོག་པར་ལུང་བསྟན་པ་ཡིན་ན་བདེན་པ་དང་བདེན་པའི་ཚིག་འདིས་མེ་འདི་ཞི་བར་གྱུར་ཅིག་ཅེས་པ་ལྟ་བུ་བདེན༷་པའི༷་བྱི༷ན་གྱིས༷་བརླབས༷་ཀྱིས༷་མེ༷་ཡི༷་ཕུང༷་པོ༷་དེ་ཞི༷་བའི་མཐུ་གྲུབ་པ་དེ༷་ནི༷་ཕྱིར་མི༷་ལྡོག༷་པར་ལུང༷་བསྟན༷་པ་ཡི༷ན་པར༷་རིག༷་པར༷་བྱའོ༷། །
2025-10-13 13:21:05,593 [INFO] Time taken to process commentary text: 7.26s
2025-10-13 13:21:05,593 [INFO] Processing commentary text: མི༷་ཡི༷་འཇིག༷་རྟེན༷་ན་འབྱུང༷་པོའི༷་གདོན༷་སྣ་ཚོགས་དང༷་ན༷ད་མང༷་བ༷་དག་ལ། ཕན༷་པར་འདོད་པ་དང༷་སྡུག་བསྔལ་ལས་བསྐྱབ་པར་འདོད་པའི་སྙིང༷་བརྩེར༷་ལྡན༷་པའི༷་བདེན༷་པའི༷་ཚིག་བརྗོད་པ་སོགས་ཀྱི་སྒོ་ནས་བདེན་པའི་བྱི༷ན་གྱིས༷་དེ་དག་ཞི༷་བར་གྱུར་ལ། འོན༷་ཀྱང༷་བདག་གིས་དེ་ལྟར་ནུས་པའི་ཕྱིར་བདག་ནི་མཐུ་དང་ལྡན་པའོ་སྙམ་དུ་ནུས་པ་དེས་རློམ༷་སེམ༷ས་སུ་གྱུར་པ་མེ༷ད་ཅིང༷་རང་ཉིད་ཁྱད་པར་དུ་འཕགས་སོ་སྙམ་པའི་ང༷་རྒྱལ༷་སྐྱེ༷་བ་མེ༷ད་པ༷་དེ༷་ནི༷་ཕྱིར་མི༷་ལྡོག༷་པར་ལུང༷་བསྟན༷་པ་ཐོབ་པ་ཡི༷ན་པར༷་རིག༷་པར་བྱའོ༷། །དེ་ལྟར་ལམ་ལ་ངེས་པ་བསྟན་པ་ནང་གི་དྲོད་དང་། དེ་ལས་ཕྱིའི་རྐྱེན་སངས་རྒྱས་རྨི་ལམ་སོགས་སུ་མཐོང་བ་དང་། ནང་གི་ཡོན་ཏན་གྱི་མཐུ་མངོན་གྱུར་དུ་སྟོན་ནུས་པ་གང་ཞིག་རློམ་པ་མེད་པ་དེ་ནི་རྟགས་སུ་གསུངས་སོ། །༈བདུད་ཀྱིས་བསླུས་པའི་ཁྱད་པར།
2025-10-13 13:21:08,348 [INFO] Time taken to process commentary text: 2.76s
2025-10-13 13:21:08,348 [INFO] Processing commentary text: གཉིས་པ་ལ། བདུད་ལས་དང་། དེ་སྤང་བའི་ཐབས་ལ་བརྩོན་པར་བསྟན་པ་གཉིས། ༈བདུད་ལས། དང་པོ་ལ་ཡོན་ཏན་གྱིས་རློམ་པའི་བདུད། མིང་གི་གཞི་ལས་འོང་བའི་བདུད། དབེན་པས་རློམ་པའི་བདུད་དང་གསུམ། དང་པོ་ཅི་སྟེ་དེ་ནི་སོགས་ཚིགས་བཅད་གཅིག་སྟེ། ཅི༷་སྟེ༷་གང་ཟག་དེ༷་ནི༷་བདག་གམ་གཞན་བདུད་ལ་སོགས་པའི་མཐུས་གདོན་ཞི་བ་ལ་སོགས་པའི་བདེན༷་པའི༷་བྱི༷ན་རླབས༷་སྣ༷་ཚོགས༷་དག༷་གྲུབ་པའམ་འབྱོར༷་བར་གྱུར་པའི༷་རྒྱུ་མཚན་གྱིས་བདག༷་ནི་ཡོན་ཏན་འདི་ལྟ་བུ་དང་ལྡན་པའི་ཕྱིར་ལུང༷་བསྟན༷་པ་ཉིད་དུ་གྱུར་པའོ་སྙམ༷་དུ་རློམ༷་སེམ༷ས་འབྱུང༷་བ༷འམ། གལ༷་ཏེ༷་བྱང༷་ཆུབ༷་སེམ༷ས་དཔའ༷་གཞན༷་གྱིས༷་བདག་ལུང༷་བསྟན༷་ཅིང་གྲགས་པ་བརྗོད་པར་འགྱུར་དུ་འོང་ངོ་སྙམ་དུ་རློམ༷་པ་སྐྱེས་ན། བདག་སྙན་པ་དང་གྲགས་པའི་ཡོན་ཏན་གྱིས་རློམ༷་སེམ༷ས་ལ་གན༷ས་པ༷་དེ༷་ནི༷་རློམ་པ་དེ་དང་ལྡན་པའི་ཕྱིར་བློ༷་ཆུང༷་ཞིང་མ་སྨིན་ལ་བདུད་ཀྱིས་བསླུ་རུང་བའི་འོས་སུ་ཤེས༷་པར༷་བྱ༷་སྟེ། དེ་ལ་བྱིན་རླབས་ཀྱི་གཞི་ལས་འོང་བའི་བདུད་འཇུག་པ་ཡིན་ནོ། །
2025-10-13 13:21:12,441 [INFO] Time taken to process commentary text: 4.10s
2025-10-13 13:21:12,441 [INFO] Processing commentary text: གཉིས་པ་མིང་གི་གཞི་ལས་སོགས་ཚིགས་བཅད་གཉིས་ཏེ། མིང༷་གི༷་གཞི༷་ལ༷ས་ཀྱང་རློམ་པའི་བདུ༷ད་འབྱུང་སྟེ་གང་ཞེ་ན་འདི་ལྟར་བདུད་སྡིག་ཅན་ནི༷་སངས་རྒྱས་ལ་སོགས་པ་ཆ་བྱད་གང་ཡང་རུང་བས་གང་ཟག་དེའི་གན་དུ་ཉེ༷་བར༷་འོང༷་པར་གྱུར༷་ནས༷། འདི༷་སྐ༷ད་སྨྲས༷་ཏེ༷་འདི༷་ལྟ་བུ་ནི༷་ཁྱོ༷ད་དང༷་ཁྱོད་ཀྱི་ཕ༷་མ༷་དང༷་། ཁྱོ༷ད་ཀྱི༷་མི་རབས་བདུན༷་གྱི་མེས༷་པོ་ཚུན་ཆད་ཀྱི་རྒྱུ༷ད་ཀྱི༷་བར་གྱི༷་མིང༷་ཡི༷ན་ནོ་ཞེས་དེ་དག་གི་མིང་ཐམས་ཅད་སྨྲ་ཞིང༷་རང་གི་ཡིད་ལ་སྔོན་ནས་བསམ་པ་སོགས་དང་ཚུལ་མཐུན་པར་གང༷་ཚེ༷་ཁྱོ༷ད་ནི༷་སངས༷་རྒྱས༷་སུ་འགྱུར༷་བའི༷་མིང༷་ནི་འདི༷་ཞེས་བྱ་བ་ཡི༷ན་ནོ། །ད་ལྟ་གང་ཟག་དེ་བསོད་སྙོམས་པ་དང་སྟན་གཅིག་པ་སོགས་སྦྱང༷ས་པའི་ཡོན་ཏན་ལ་གནས་པ་དང་། ཚུལ་ཁྲིམས་དག་པའི་སྡོམ༷་པ་དང་ལྡན་པ་དང་། བསམ་པ་དང་སྒོམ་པ་ལ་སོགས་པའི་རྣལ༷་འབྱོར༷་དང་ལྡན༷་པ༷་ཅི༷་འདྲ༷་བ་འབྱུང༷་བར་འགྱུར༷་བ་དེ་དེ་བཞིན་དུ་གསལ་པོར་བརྗོད་ལ༷། ཁྱོ༷ད་ཅི་སྔོ༷ན་གྱི་དུས་སུ་ཡང་སྦྱང་ཡོན་ལ་སོགས་པའི་ཡོན༷་ཏན༷་གྱི་ཚུལ༷་ཡང༷་ད་ལྟའི་འདི༷་དང་འདྲ༷་བར་གྱུར་པའོ་ཞེས༷་བརྗོ༷ད་པར་བྱེད་དོ༷། །དེ༷་སྐ༷ད་སྨྲས་པའི་བདུད་ཀྱི་ཚིག་དེ་གང༷་གིས་ཐོས༷་ནས། རང་གི་ཡོན་ཏན་སོགས་བརྗོད་པའི་མིང་ཙམ་གྱི་གཞིའམ་རྒྱུ་དེ་ལ་བརྟེན་ནས་དེས་རློམ༷་སེམ༷ས་སུ་གྱུར་པའི་བྱང༷་ཆུབ༷་སེམ༷ས་དཔའ༷་དེ་ནི༷།བདུ༷ད་ཀྱིས༷་རློམ་སེམས་ཡོངས༷་སུ༷་བསླང༷་ཞིང༷་བློ༷་ཆུང༷་བ་ཡིན་པར་རིག༷་པར༷་བྱའོ༷། །
2025-10-13 13:21:19,707 [INFO] Time taken to process commentary text: 7.25s
2025-10-13 13:21:19,707 [INFO] Processing commentary text: གསུམ་པ་ལ་མདོར་བསྟན་རྒྱས་བཤད་གཉིས། དང་པོ། རབ་ཏུ་དབེན་པའི་སོགས་ཚིགས་བཅད་གཅིག་སྟེ། རང་ཉིད་གཞན་དང་མི་ཕྲད་པར་རབ༷་ཏུ༷་དབེན༷་པའི༷་གྲོང༷་དང༷་གྲོང༷་ཁྱེར༷་ཆེན་པོ་དང་རི༷་ཡི་སུལ༷་དང༷་གྲོང་ལས་ཐག་རིང་བ་དགོན༷་པ༷་དང་མི་མེད་པའི་དབེན༷་པ༷་དང་ནགས༷་ཀྱི་ཁྲོད༷་ལྟ་བུ་གང་ཡང་རུང་བ་རབ༷་ཏུ༷་བསྟེན༷་པར་བྱེ༷ད་ཅིང༷་གནས་མོད་ཀྱི། དེ་འདི་སྙམ་དུ་དབེན་པར་གནས་པ་ནི་དེ་བཞིན་གཤེགས་པས་མཆོག་ཏུ་བསྔགས་ཤིང་བདག་ནི་དབེན་པར་གནས་པའོ་སྙམ་དུ་དབེན་པའི་གཞི་དེས་རློམ་སེམས་སུ་གྱུར་ནས། བདག༷་ལ་བསྟོ༷ད་ཅིང་གཞན༷་དབེན་པར་མི་གནས་པ་ལ༷་སྨོད༷་པའི༷་བྱང༷་ཆུབ༷་སེམ༷ས་དཔའ༷་དེ་ནི༷། བདུ༷ད་ཀྱིས༷་རྒྱུད་ཡོངས༷་སུ༷་བསླ༷ད་པའམ་བསྐྱོད་པར་བྱས་ཤིང༷་། དེ་དག་བློ༷་རྒྱ་ཆུང༷་བ་ཉིད་དུ་རིག༷་པར༷་བྱའོ༷། །
2025-10-13 13:21:21,986 [INFO] Time taken to process commentary text: 2.29s
2025-10-13 13:21:21,986 [INFO] Processing commentary text: གཉིས་པ་ལ་ནང་གི་དབེན་པ་བསྟན་པ། དབེན་པ་དེ་མ་ཤེས་པའི་སྐྱོན་བཤད་པ་གཉིས། དང་པོ། རྟག་ཏུ་གྲོང་དང་སོགས་ཚིགས་བཅད་གཅིག་སྟེ། དུས་རྟག༷་ཏུ༷་ལུས་འཕགས་ལ་སོགས་པ་ལྟ་བུའི་གྲོང༷་དང༷་ཙམ་པ་ཀ་ལ་སོགས་པའི་ཡུལ༷་འཁོར༷་དང་། པ་ཏྲ་ལི་པུ་ཏྲ་ལ་སོགས་པ་ལྟ་བུའི་གྲོང༷་རྡལ༷་ན་གན༷ས་པར་བྱེ༷ད་ཅིང༷་། དེར་སེམ༷ས་ཅ༷ན་རྣམས་སྨིན༷་པ༷་བྱེ༷ད་པ་དང་བྱང༷་ཆུབ༷་ཀྱི་ལམ་ལ་བརྩོན༷་པ༷་མ་གཏོགས༷་པ༷ར། བྱང་སེམས་དེ༷་ནི༷་དགྲ༷་བཅོ༷མ་དང་རང༷་རྒྱལ༷་གྱི་འབྲས་བུ་ལ་འདོ༷ད་པ༷་གཞར༷་ཡང་སྟེ་ནམ་ཡང་མི༷་སྐྱེ་བ་འདི༷་ནི་བདེ༷་བར༷་གཤེ༷གས་པའི་སྲས༷་བྱང་ཆུབ་སེམས་དཔའ་རྣམས་ཀྱི༷་དབེན༷་པ་ཡང་དག་པར༷་གསུ༷ངས་པ་ཡིན་ཏེ་ལུས་དབེན་པ་ཙམ་གྱིས་སེམས་དྲི་མས་དབེན་པར་མི་འགྱུར་ལ། ནང་གི་སེམས་རང་དོན་ཡིད་བྱེད་དང་དམན་ལམ་ཡིད་བྱེད་ཀྱིས་དབེན་པ་ན་གང་དུ་གནས་ཀྱང་དབེན་པའི་མཆོག་ལ་གནས་པ་ཡིན་པའི་ཕྱིར་རོ། །དེ་དག་དཔེར་ན་སྔོན་འཕགས་པ་འཇམ་དཔལ་གྱིས་རྒྱལ་བྱེད་ཀྱི་ཚལ་དུ་དབྱར་གནས་པར་དམ་བཅས་ནས་དེར་དགེ་འདུན་གྱི་ཚོགས་སུ་མ་བཞུགས་པར་གསལ་རྒྱལ་གྱི་བཙུན་མོའི་འཁོར་དུ་སེམས་ཅན་རྣམས་སྨིན་པར་བྱས་པའི་ལོ་རྒྱུས་འཕགས་པ་དཀོན་མཆོག་གི་ཟ་མ་ཏོག་ལས་འབྱུང་བ་ལྟ་བུའོ། །
2025-10-13 13:21:27,585 [INFO] Time taken to process commentary text: 5.59s
2025-10-13 13:21:27,585 [INFO] Processing commentary text: གཉིས་པ་ལ་ནང་གི་དབེན་པ་དང་བྲལ་བའི་སྐྱོན་དང་། ནང་གི་དབེན་པ་ཅན་ལ་བརྙས་པའི་སྐྱོན་བསྟན་པ་གཉིས། དང་པོ། གང་ཞིག་དཔག་ཚད་སོགས་ཚིགས་བཅད་གཅིག་སྟེ། གང༷་ཞིག༷་དཔག༷་ཚད༷་ལྔ༷་བརྒྱ༷་ཙམ་ཚུན་ཆད་ན་སྐྱེ་བོའི་རྒྱུ་འགྲུལ་གྱིས་དབེན་པར་ཡོ༷ད་པའི༷་རི༷་ཡི༷་སུལ༷་མི་མེད་ལ་གདུག་པའི་སྦྲུལ༷་གྱིས༷་གང༷་ཞིང་སྡོད་མི་ཚུགས་པའི་གནས་ག་ལ་བར༷་ལོ༷་མ༷ང་པོ་བྱེ༷་བར༷་གན༷ས་པར་བྱེ༷ད་ཀྱང༷་། ནང་གི་དབེན༷་པ༷་ཡང་དག་པ་འདི༷་མི༷་ཤེས༷་པའི༷་བྱང༷་ཆུབ༷་སེམ༷ས་དཔའ༷་དེ༷་ནི། རང་ཉིད་ལྷག༷་པའི༷་ང༷་རྒྱལ༷་རྙེད༷་ནས༷་དམན་པའི་ཡིད་བྱེད་དང་འདྲེ༷་བར༷་གན༷ས་པ༷་ཡི༷ན་ཏེ། དེའི་རྒྱུ་མཚན་དབེན་པ་ནི་མ་འདྲེས་པའི་དོན་ཡིན་ལ། ཅི་དང་འདྲེ་མི་རུང་ཞེ་ན་བྱང་ཆུབ་སེམས་དཔའི་རྒྱུད་ནི་བདག་ལ་ལྷག་པར་ཆགས་པ་དང་དམན་ལམ་ཡིད་བྱེད་དང་འདྲེ་མི་རུང་བ་ཡིན་ན་དེ་འདྲའི་དབེན་པ་མི་ཤེས་པར་ལུས་དབེན་པ་ཙམ་གྱིས་ང་རྒྱལ་དུ་བྱེད་ཅིང་སེམས་ཅན་གྱི་དོན་བྱ་བ་ལས་གཡེལ༷་བ་དེ་ནི་སེམས་མི་མཐུན་ཕྱོགས་ཉོན་མོངས་པ་དང་འདྲེ་བར་གྱུར་པས་ན་དབེན་པ་ལ་གནས་པ་མིན་ནོ་ཞེས་པའི་དོན་ཏོ། །
2025-10-13 13:21:32,198 [INFO] Time taken to process commentary text: 4.61s
2025-10-13 13:21:32,198 [INFO] Processing commentary text: གཉིས་པ་ལ་དངོས་དང་། དེས་ན་གཞན་གྱི་ཚོད་དཔོག་དཀའ་བར་བསྟན་པ་གཉིས། དང་པོ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་གང་ཞིག་འགྲོ༷་བའི༷་དོན༷་ལ་བརྩོན༷་པ་དང་ལྡན་ཞིང་། བས༷མ་གཏན༷་བཞི་དང༷་སྟོབ༷ས་ལྔ་དང༷་དབ༷ང་པོ༷་ལྔ་དང་རྣམ༷་ཐར༷་སྒོ་གསུམ་གྱི་ཏིང༷་ངེ་འཛིན༷་ཐོབ༷་ནས་གྲོང་དང་གྲོང་ཁྱེར་རྣམས་སུ་རྒྱུ་ཞིང་སེམས་ཅན་རྣམས་སྨིན་པའི་དོན་དུ་མཛད་པའི་ཚུལ་སྣ་ཚོགས་སྟོན་པ་དེ༷་ལ༷། དེའི་དགོངས་སྤྱོད་ཟབ་མོ་མི་ཤེས་པ་དག་གིས་འདི༷་ནི་དགོན༷་པ་དང་དབེན༷་པ་ལ་སྤྱོ༷ད་པ༷་མིན༷་ནོ་སྙམ༷་དུ་བརྙས༷་པར་བྱེ༷ད་པ༷་པོ་དེ༷་ནི༷་བདུ༷ད་ཀྱི༷་སྤྱོ༷ད་ཡུལ༷་ཏེ་བདུད་ཀྱིས་གླགས་རྙེད་པའི་ཡུལ་ལ་གན༷ས་པར་གྱུར་པ་ཡིན་ནོ་ཞེས༷་རྒྱལ༷་བས༷་གསུ༷ངས་ཏེ། དགེ་སློང་ཆོས་སྨྲ་བ་སྤྱོད་པ་རྣམ་དག་དང་སྤྱོད་པའི་བློ་གྲོས་ཀྱི་ལོ་རྒྱུས་ཆོས་ཐམས་ཅད་འབྱུང་བ་མེད་པར་བསྟན་པའི་མདོ་སོགས་ལས་གསུངས་པ་བཞིན་ནོ། །
2025-10-13 13:21:35,602 [INFO] Time taken to process commentary text: 3.40s
2025-10-13 13:21:35,602 [INFO] Processing commentary text: གཉིས་པ་གང་ཞིག་གྲོང་ངམ་སོགས་ཚིགས་བཅད་གཅིག་སྟེ། བྱང་ཆུབ་སེམས་དཔའ་གང༷་ཞིག༷་ལུས་གྲོང༷་ངམ༷་འོ༷ན་ཏེ༷་དགོན༷་པར༷་གན༷ས་ཀྱང༷་རུང༷་སྟེ། ནང་གི་ཡིད་ཉན་རང་གི་ཐེག༷་པ༷་གཉི༷ས་ཀྱི༷་སེམ༷ས་དང་བྲལ༷་ནས་བྱང༷་ཆུབ༷་མཆོག༷་གི་ལམ་ལ་ངེས༷་པར་གྱུར་ན༷། ཚུལ་འདི༷་ནི༷་འགྲོ༷་བའི་དོན༷་ལ་ཞུགས༷་པ༷་བྱང་ཆུབ་སེམས་དཔའ་རྣམ༷ས་ཀྱི༷་དབེན༷་པ༷་ཡང་དག་པ་སྟེ༷། དེ་ལྟར་མ་ཤེས་ནས་དེ་འདྲའི་དབེན་པ་དང་ལྡན་པའི་བྱང༷་ཆུབ༷་སེམ༷ས་དཔའ༷་འདི་ལ་བྱང་ཆུབ་སེམས་དཔའ་གཞན་གྱིས་དྲོད༷་སྙོམ་པའམ་དྲོད་ཚད་བཟུང་ནས་འདི་ནི་དབེན་པར་མི་གནས་པའོ་སྙམ་པ་སོགས་ཚད་འཛིན་པ་དེ༷་ནི༷་བདག༷་ཉི༷ད་ཐོབ་པ་དང་མ་ཐོབ་པའི་ཡོན་ཏན་ལས་ཉ༷མས་པར་འགྱུར་རོ། དེས་ན་ང་དང་ང་འདྲ་བ་མ་གཏོགས་པར་གང་ཟག་གིས་གང་ཟག་གི་ཚོད་གཟུང་བར་མི་བྱ་ཞེས་དང་། བྱང་ཆུབ་སེམས་དཔས་ནི་རང་གི་རྒྱུད་ལ་རྟོགས་ཀྱི་གཞན་གྱི་འཁྲུལ་པ་བཙལ་བར་མི་བྱ་ཞེས་མདོ་རྣམས་སུ་གསུངས་སོ། །༈དེ་སྤང་བའི་ཐབས་ལ་བརྩོན་པར་བསྟན་པ།
2025-10-13 13:21:39,251 [INFO] Time taken to process commentary text: 3.66s
2025-10-13 13:21:39,251 [INFO] Processing commentary text: གཉིས་པ་བདུད་ཀྱི་ལས་སྤོང་བའི་ཐབས་བསྟན་པ་ལ། མདོར་བསྟན། རྒྱས་བཤད་གཉིས། ༈མདོར་བསྟན་པ། དང་པོ། དེ་ལྟ་བས་ན་སོགས་ཚིགས་བཅད་གཅིག་སྟེ། ལམ་ཚོལ་བ་ལ་བདུད་ཀྱི་ལས་མང་དུ་འབྱུང་བ་དེ༷་ལྟ༷་བས༷་ན༷་དེ་བཟློག་པའི་ཕྱིར་ཕྱི་དང་ནང་གི་ཡོངས་སུ་འཛིན་པ་བརྟེན་པར་བྱའོ། །དེ་ཅི་ལྟ་བུ་ཞེ་ན་གང་གིས་བརྟེན་པ་པོ་ནི་བྱང༷་ཆུབ༷་དམ༷་པ༷་ཚོལ༷་བ༷་ཡི༷་བས༷མ་པ༷་དྲག༷་པོ་དང་ལྡན༷་ལ་དེ་བསྒྲུབ་པའི་ཐབས་ལ་མཁས༷་པ་དང་ལྡན་པས༷་སོ། །ཇི་ལྟར་བརྟེན་ན་རང་གི་རྒྱུད་ཀྱི་ང༷་རྒྱ༷ལ༷་ངེས༷་པར་བཅོ༷མ་སྟེ༷་དགེ་བའི་བཤེས་གཉེན་གཞན་ལ་གུས་པ་ཆེན་པོས་ཇི་ལྟར་ནད༷་པའི༷་ཚོགས༷་ཀྱིས༷་རང་གི་ནད་གསོ༷་བའི་ཕྱིར༷་གཞན་སྨན༷་པ༷་བཟང་པོ་ལ་བསྟེན༷་པ༷་ལྟར༷་ཆོས་ཉན་པའི་སྐབས་སུའང་། རང་ལ་ནད་པ་ཆོས་སྨྲ་བ་ལ་སྨན་པ་ཆོས་ལ་སྨན་ནན་ཏན་ཉམས་སུ་ལེན་པ་ལ་ནད་གསོ་བའི་འདུ་ཤེས་བཞི་དང་ལྡན་པས་གཡེལ༷་བ༷་མེ༷ད་པར༷་བསྟེན་པར་བྱའོ། །གང་བསྟེན་ན་དགེ༷་བའི༷་བཤེས༷་གཉེན༷་ཏེ་དགེ་བ་ནི་སྐབས་འདིར་ཐེག་པ་ཆེན་པོའི་ཆོས་ཡིན་ལ། དེ་ལེགས་པར་སྟོན་པ་ནི་དགེ་བའི་བཤེས་གཉེན་ཡིན་ཏེ། ལམ་ཡང་དག་པར་སྟོན་པ་དང་ལམ་གྱི་བར་ཆད་བདུད་ཀྱི་ལས་ངོས་ཟིན་པར་བྱེད་ཅིང་དེ་ལས་འདའ་བའི་ཐབས་སྟོན་པའི་སྒོ་ནས་ལམ་ལས་མི་ཉམས་པ་འདིས་ཡོངས་སུ་འཛིན་ནུས་པའི་ཕྱིར་རོ། །དེས་ན་དེ་ལྟ་བུ་ཡོངས་སུ་བསྟེན༷་པ༷ར་བྱའོ༷།
2025-10-13 13:21:46,181 [INFO] Time taken to process commentary text: 6.93s
2025-10-13 13:21:46,181 [INFO] Processing commentary text: །༈རྒྱས་པར་བཤད་པ། གཉིས་པ་ལ་ཕྱི་ནང་གི་ཡོངས་འཛིན་གཉིས་བཤད་པ་དང་། ནང་གི་ཡོངས་འཛིན་བྱེ་བྲག་ཏུ་བཤད་པ་གཉིས།༈ཕྱི་ནང་གི་ཡོངས་འཛིན་གཉིས་བཤད་པ། དང་པོ། སངས་རྒྱས་བྱང་ཆུབ་སོགས་ཚིགས་བཅད་གཅིག་སྟེ། བསྟེན་པར་བྱ་བའི་བཤེས་གཉེན་དེ་གང་ཞེ་ན་འདི་ལྟ་སྟེ། སངས༷་རྒྱས༷་བཅོམ་ལྡན་འདས་རྣམས་དང་བྱང༷་ཆུབ༷་མཆོག༷་ལ་ཞུགས༷་པའི་བྱང༷་ཆུབ༷་སེམ༷ས་དཔའ༷་དག༷་དང་། ལམ་ཕ༷་རོལ༷་ཏུ་ཕྱིན༷་པ་དང༷་བཅས༷་ཏེ༷་དགེ༷་བའི༷་བཤེས༷་སུ༷་བསྟེན༷་པར་བྱའོ། །དེ་ཡང་སངས་རྒྱས་དང་བྱང་ཆུབ་སེམས་དཔའ་དེ༷་དག༷་ནི་ཐེག་པ་ཆེན་པོ་འདི་གཞན་ལ་རྗེས༷་སུ༷་སྟོན༷་པར་བྱེ༷ད་པ་ཡིན་པས་ཕྱིའི་ཡོངས་འཛིན་ཞེས་བྱ་ལ། དེ་དག་གིས་བསྟན་པ་ལམ་ཕ་རོལ་ཏུ་ཕྱིན་པ་འདི༷་ནི༷་ཉམས་སུ་ལེན་པའམ་བསྒྲུབ༷་པར་བྱ་བའི༷་ས༷འམ་གན༷ས་ཡིན་པས་ནང་གི་ཡོངས་འཛིན་ཞེས་བྱའོ། །དེ་ལྟར་ཕྱི་ནང་གི་ཡོངས་འཛིན་དེས་ཐེག་པ་མཆོག་གི་ལམ་ལས་ལམ་གཞན་དུ་མི་ལྟུང་བར་འཛིན་པས་ན་ཡོངས་འཛིན་གཉིས་པོ་དེ་བསྟེན་པའི་རྒྱུ༷་རྣམ༷་པ་དེ་གཉི༷ས་ཀྱིས༷་སངས༷་རྒྱས༷་ཀྱི་བྱང༷་ཆུབ༷་མྱུར༷་དུ༷་རྟོགས༷་པར་འགྱུར༷་ཏེ་མ་ཚང་བ་མེད་པའི་རྒྱུ་ཕུན་སུམ་ཚོགས་པར་གྱུར་པའི་ཕྱིར་རོ། །༈ནང་གི་ཡོངས་འཛིན་བྱེ་བྲག་ཏུ་བཤད་པ།
2025-10-13 13:21:51,867 [INFO] Time taken to process commentary text: 5.68s
2025-10-13 13:21:51,867 [INFO] Processing commentary text: གཉིས་པ་ནང་གི་ཡོངས་འཛིན་བྱེ་བྲག་ཏུ་བཤད་པ་ལ། ཤེར་ཕྱིན་བཤེས་གཉེན་ཡིན་ཚུལ་དང་། བཤེས་གཉེན་དེ་ཇི་ལྟར་བསྟེན་ཚུལ་གཉིས། ༈ཤེར་ཕྱིན་བཤེས་གཉེན་ཡིན་ཚུལ། དང་པོ། རྒྱལ་བ་འདས་དང་སོགས་ཚིགས་བཅད་གཅིག་སྟེ། གང་སངས་རྒྱས་དང་བྱང་ཆུབ་སེམས་དཔའ་རྣམས་ནི་དགེ་བའི་བཤེས་གཉེན་ཡིན་པར་ཡོངས་སུ་གྲགས་མོད་ཀྱི། ཤེས་རབ་ཀྱི་ཕ་རོལ་ཏུ་ཕྱིན་པ་དགེ་བའི་བཤེས་གཉེན་དུ་གྱུར་པའི་ཚུལ་ཇི་ལྟར་ཡིན་སྙམ་ན། རྒྱལ༷་བ༷་རྫོགས་པའི་སངས་རྒྱས་གང་ཞིག་སྔར་འདས༷་པའི་དུས་སུ་བྱོན་ཟིན་པ་དང༷་། ད་ལྟ་མ༷་བྱོན༷་པ་མ་འོངས་པའི་སངས་རྒྱས་དང་། ད་ལྟ་སངས་རྒྱས་ནས་ཕྱོགས༷་བཅུར༷་གང༷་བཞུགས༷་པ༷་སྟེ་དུས་གསུམ་གྱི་རྒྱལ་བ་དེ་དག་ཀུན༷་གྱི་ལམ༷་ནི་ཤེས་རབ་ཀྱི་ཕ༷་རོལ༷་ཏུ་ཕྱིན༷་པ༷་འདི༷་ཉིད་ཡི༷ན་གྱི་འདི་ལས་གཞན༷་ནི་མ༷་ཡི༷ན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་མ་བརྟེན་པར་འཚང་རྒྱ་བའི་ལམ་གཞན་ནི་རྣམ་པ་ཀུན་ཏུ་མི་སྲིད་དེ་སྲིད་ཞི་མཉམ་ཉིད་དུ་རྟོགས་པའི་ཤེས་རབ་མེད་པའི་ལམ་གཞན་གྱིས་འཚང་རྒྱ་མི་ནུས་པར་ངེས་པའི་ཕྱིར་རོ། །ཤེས་རབ་ཀྱི་ཕ༷་རོལ༷་ཏུ་ཕྱིན༷་པ་འདི༷་ནི་བྱང༷་ཆུབ༷་མཆོག༷་གི་ཚུལ་ལ༷་ཞུགས༷་པ་རྣམ༷ས་ཀྱི༷་གསལ༷་བྱེད་དུ་གྱུར་པ་དང༷་སྒྲོན༷་མར་གྱུར་པ་དང༷་སྣང༷་བར་གྱུར་པ་དང༷་སྟོན༷་པ་མཆོ༷ག་ཏུ་གྱུར་པ་ཡི༷ན་ནོ་ཞེས༷་སུ་རྒྱལ་བ་རྣམས་ཀྱིས་བཤ༷ད་དེ། རིམ་པ་ལྟར་གང་ཟག་གི་བདག་མེད་པ་སྟོན་པ་དང་། ཆོས་ཀྱི་བདག་མེད་པ་སྟོན་པ་དང་། འཇིག་རྟེན་དང་འཇིག་རྟེན་ལས་འདས་པའི་ཆོས་ཐམས་ཅད་སྟོན་པ་དང་། མཐར་ཐུག་གི་འབྲས་བུ་རྣམ་པ་ཐམས་ཅད་མཁྱེན་པའི་བྱང་ཆུབ་ཀྱི་ལམ་སྟོན་པའི་ཕྱིར་ནའོ། །༈བཤེས་གཉེན་དེ་ཇི་ལྟར་བསྟེན་ཚུལ།
2025-10-13 13:22:01,016 [INFO] Time taken to process commentary text: 9.15s
2025-10-13 13:22:01,016 [INFO] Processing commentary text: གཉིས་པ་ལ་བསྟེན་བྱ་ཤེར་ཕྱིན་གྱི་ངོ་བོ། དེ་བསྟེན་དགོས་པར་གདམས་པ་གཉིས། ༈བསྟེན་བྱ་ཤེར་ཕྱིན་གྱི་ངོ་བོ། དང་པོ་ལ་དངོས་དང་། དེ་ལྟ་ན་ཀུན་བྱང་དུ་འགྱུར་བ་མི་འཐད་པའི་རྩོད་སྤང་གཉིས། དང་པོ་ཇི་ལྟར་ཤེས་རབ་སོགས་ཚིགས་བཅད་གཅིག་སྟེ། འཕགས་པ་བརྒྱད་སྟོང་པར་ཤེར་ཕྱིན་གྱི་མཚན་ཉིད་ཞུས་པའི་ལན་དུ། ཤེས་རབ་ཀྱི་ཕ་རོལ་ཏུ་ཕྱིན་པ་ནི་སྟོང་པ་ཉིད་ཀྱི་མཚན་ཉིད་དོ་ཞེས་ཐ་སྙད་ཀྱི་མཚན་ཉིད་མ་བསྟན་པར་དོན་དམ་པའི་མཚན་ཉིད་བསྟན་ཏེ་གཟུགས་སུ་རུང་བ་གཟུགས་ཀྱི་མཚན་ཉིད་ལ་སོགས་པ་ཐ་སྙད་ཀྱི་གནས་ཚུལ་ནི་དོན་དམ་དུ་མ་གྲུབ་པར་བློས་བཏགས་པ་ཙམ་སྟེ་དཔྱད་མི་བཟོད་པའོ། །ཆོས་ཀུན་གྱི་གནས་ཚུལ་རྣལ་མ་ནི་སྟོང་པ་ཉིད་དེ། ཡིན་ལུགས་སྐྱོན་མེད་པ་ཡིན་པས་ན་དེ་ལྟར་གསུངས་སོ་འདིར་ཡང་དེ་བཞིན་དུ། ཇི༷་ལྟར༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པའི༷་མཚ༷ན་ཉི༷ད་ནི་སྟོང༷་པ་ཉིད་ཡིན་ལ། དེ་ཁོ་ནའི་མཚན་ཉིད་སྟོང་པ་ཉིད་ཡིན་པར་མ་ཟད་ཀྱི་གཟུགས་ལ་སོགས་པ་ཆོས༷་འདི༷་ཐམ༷ས་ཅ༷ད་ཀྱི་མཚ༷ན་ཉི༷ད་ཀྱང་ཤེར་ཕྱིན་དེ༷་དང༷་འདྲ༷་བར་སྟོང་པ་ཉིད་དུ་ཤེས༷་ཤིང༷་། ཆོས༷་སུ་གདགས་པ་ཇི་སྙེད་པ་རྣམ༷ས་ཐམས་ཅད་ངོ་བོ་སྟོང༷་ཞིང༷་དམིགས་པའི་མཚ༷ན་མ༷་མེ༷ད་པར༷་རབ༷་ཏུ་ཤེས༷་ན༷། དེ༷་ལྟར༷་སྤྱོ༷ད་པ༷་དེ་ནི་བདེ༷་བར་གཤེ༷གས་པའི་ཤེས༷་རབ༷་ཀྱི་ཕར་ཕྱིན་ལ་སྤྱོ༷ད་པ༷་ཡི༷ན་ནོ། །
2025-10-13 13:22:07,876 [INFO] Time taken to process commentary text: 6.86s
2025-10-13 13:22:07,876 [INFO] Processing commentary text: གཉིས་པ་ལ་དོན་དངོས་དང་། དེ་ཡི་དཔེ། དེ་ལྟར་བསྟན་པའི་མཇུག་བསྡུ་བ་གསུམ། དང་པོ། སེམས་ཅན་ཡོངས་སུ་སོགས་ཚིགས་བཅད་གཅིག་སྟེ། མདོ་ལས་གལ་ཏེ་ཆོས་ཐམས་ཅད་དབེན་པ་དང་སྟོང་པ་ལགས་ན་སེམས་ཅན་རྣམས་ཀུན་ནས་ཉོན་མོངས་པ་དང་རྣམ་པར་བྱང་བར་ཅི་ལྟར་འགྱུར་ཞེས་དྲིས་པའི་ལན་གྱི་དོན་དང་མཐུན་པར་ཀུན་བྱང་འཐད་པར་བསྟན་པ་ནི།སེམ༷ས་ཅ༷ན་རྣམས་ནི་ཚུལ་བཞིན་མ་ཡིན་པའི་ཡོངས༷་སུ༷་རྟོག༷་པ༷་ཅན་དུ་གྱུར་པའི་དབང་གིས་རྟོག་པ་དེ་འཕེལ་བར་བྱེད་པ་འདོད་པའི་ཡོན་ཏན་གྱི་ཟས༷་ལ༷་འདོ༷ད་པ་སྐྱེ་བར་བྱེ༷ད་ཅིང༷་། འདོད་པ་དེའི་དབང་གིས་འཁོར༷་བར༷་ཆག༷ས་པའི༷་ཡི༷ད་དང༷་ལྡན༷་པ་རྣམ༷ས་ནི་ཕག་མི་གཙང་བའི་འདམ་ལ་རྒྱུ་བ་ལྟར་རྟག༷་ཏུ༷་སྲིད་པར་འཁོར༷་བར་གྱུར་པ་ཡིན་པའི་ཕྱིར་ཀུན་ནས་ཉོན་མོངས་པའི་ཕྱོགས་སྣང་ཚུལ་ལ་ཡོད་པར་འགྱུར་རོ། །སྣང་ཚུལ་ལ་འཁྲུལ་པའི་དབང་གིས་ཡོད་ཀྱང་གནས་ཚུལ་ལ་དེ་ལྟར་ཡོད་མ་མྱོང་སྟེ། ཀུན་ཏུ་རྟོག་པ་དེས་བཟུང་བ་ལྟར་གྱི་བདག༷་དང༷་བདག༷་གི་བའི་ཆོས༷་གཉི༷ས་ནི་ཡང༷་དག༷་པར་གྲུབ་པ་མིན༷་ཞིང་སྟོང༷་པ་ཡིན་པ་སྟེ༷་གདོད་ནས་མ་སྐྱེས་པའི་ཕྱིར་རོ། །ཡུལ་མེད་ཀྱང་མི་མཁས་པའི་བྱིས༷་པ༷་བདག༷་ཉི༷ད་ཀྱིས༷་ནི༷་མེད་པ་ལ་ཡོད་པར་བཟུང་བ། དཔེར་ན་ནམ་མཁའ༷་ལ༷་མདུད་པ༷་བོར༷་བར་སེམས་པ་ལྟར་གྱུར་པ་ཡིན་པས་ཆོས་ཀུན་གྱི་མཚན་ཉིད་སྟོང་པ་ལ་ཀུན་ཉོན་མེད་ཀྱང་མཚན་ཉིད་ལྟར་མི་འཛིན་པའི་འཁྲུལ་པ་ཅན་ལ་ཀུན་ཉོན་ཡོད་པའི་ཡིན་ནོ། །
2025-10-13 13:22:15,549 [INFO] Time taken to process commentary text: 7.68s
2025-10-13 13:22:15,549 [INFO] Processing commentary text: གཉིས་པ། དཔེར་ན་དོགས་པའི་སོགས་ཚིགས་བཅད་གཅིག་སྟེ། དངོས་པོའི་དོན་ལ་མེད་ན་དེར་འཛིན་པའི་རྟོག་པ་ཇི་ལྟར་འབྱུང་སྙམ་ན་དཔེར༷་ན༷་རང་ཉིད་དོག༷ས་པའི༷་འདུ༷་ཤེས༷་ཀྱིས༷་ནི༷་དུག༷་བསླང༷་བ༷་སྟེ་དུག་ཁོང་དུ་སོང་ངོ་སྙམ་དུ་དུག་གི་རྟོག་པ་མངོན་གྱུར་དུ་སྐྱེས་པ་ན། དངོས་པོའི་དོན་ལ་དུག༷་དེ༷་དེའི་ཁོང༷་དུ༷་སོང༷་བ༷་མེ༷ད་ཀྱང༷་རྟོག་པ་དེའི་དབང་གིས་དུག་གིས་ན་བ་ལྟར་སེམས་པ་དང་སྐྲག་ནས་བརྒྱལ༷་བར༷་ཡང་འགྱུར༷་ཏེ། མི་སྡར་མ་དག་ལ་འབྱུང་པོའི་ཚུལ་གྱིས་བསྡིག་པ་དང་དགྲས་ཁྱོད་གསོད་དོ་ཞེས་སོགས་སྨྲས་པ་ཙམ་གྱིས་འདར་བར་བྱེད་པ་བཞིན་ནོ། །དུག་ཁོང་དུ་མ་སོང་ཡང་རང་གི་རྣམ་པར་རྟོག་པས་དེར་བཟུང་བ་ལས་བརྒྱལ་བ་ལ་སོགས་པ་འབྱུང་བ་དེ༷་བཞིན༷་དུ་མི་མཁས་པའི་བྱིས༷་པ༷་སོ་སོའི་སྐྱེ་བོ་རྣམས་ཀྱིས་མེད་བཞིན་དུ་བདག༷་ཡོད་པར་འཛིན་པ་དང༷་རང་གི་རྒྱུད་དུ་གཏོགས་པའི་ཆོས་ལ་བདག༷་གིར༷་ཁས༷་ལེན༷་པ༷་གོམས་པ་ལས། བདག༷་ཅེས་བྱ་བའི་ཡུལ་དེར༷་འདུ༷་ཤེས༷་པ་ཡང༷་དག༷་པ་མིན༷་པའི་རྟོག༷་པ་འབྱུང་ཞིང་དེའི་དབང་གིས་སྲིད་པར་སྐྱེ༷་ཞིང༷་འཆི༷་བ་བརྒྱུད་མར་མྱོང་བའི་འཁྲུལ་སྣང་འབྱུང་ངོ་། །
2025-10-13 13:22:20,722 [INFO] Time taken to process commentary text: 5.17s
2025-10-13 13:22:20,724 [INFO] Processing commentary text: གསུམ་པ། ཇི༷་ལྟ༷ར་འཛིན་པ་སོགས་ཚིགས་བཅད་གཅིག་སྟེ། ཇི༷་ལྟར༷་གནས་ཚུལ་ལ་མེད་ཀྱང་བདག་དང་བདག་གི་བ་ཡོད་པར་འཛིན༷་པ༷་དེ༷་ལྟར༷་རང་གི་རྟོག་པའི་དབང་གིས་ཀུན༷་ནས༷་ཉོ༷ན་མོང༷ས་པ་ཉིད་དུ་གྱུར་པར་བསྟན༷་ལ། དངོས་པོའི་གནས་ཚུལ་ལྟར་བདག༷་དང༷་བདག༷་གིར༷་མི༷་དམི༷གས་ན་རྣམ༷་པར༷་བྱང༷་བར༷་གསུ༷ངས་ཏེ། དེ་ལྟར་ཀུན་རྫོབ་ཏུ་ཀུན་ནས་ཉོན་མོངས་པ་དང་རྣམ་པར་བྱང་བར་འགྱུར་བ་ཡིན་ན་ཡང་། ཡང་དག་པའི་གནས་ལུགས་འདི༷་ལ༷་ནི་གང་ཟག་གང༷་ཡང༷་ཉོ༷ན་མོང༷ས་པར་གྱུར་པ་དང་ཀུན་ཉོན་དེ་རྣམ༷་པར་དག༷་པ་ཉིད་དུ་འགྱུར༷་བ་ཡང་མེ༷ད་པར༷་བྱང༷་ཆུབ༷་སེམ༷ས་དཔས༷་གདོད་ནས་མཉམ་པ་ཉིད་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་རྗེས་སུ་རྟོགས༷་པར་གྱུར་པ་ཡིན་ནོ། །༈ཤེར་ཕྱིན་དེ་བསྟེན་དགོས་པར་གདམས་པ།
2025-10-13 13:22:23,022 [INFO] Time taken to process commentary text: 2.31s
2025-10-13 13:22:23,022 [INFO] Processing commentary text: གཉིས་པ་ཤེར་ཕྱིན་དེ་བསྟེན་དགོས་པར་གདམས་པ་ལ། དགོས་པའི་སྒོ་ནས་ཆོས་དེ་ལ་བརྩོན་པར་གདམས་པ་དང་། དཔེའི་སྒོ་ནས་ཇི་ལྟར་བརྩོན་པར་བྱ་བ་དང་། དེ་ལྟར་བརྩོན་པར་བྱས་པའི་ཕན་ཡོན་བསྟན་པ་གསུམ་ལས། དང་པོ་ལ་བསོད་ནམས་ཆེན་པོ་བྱ་བ་ཅུང་ཟད་ཀྱིས་འགྲུབ་པ། འགྲོ་བ་ཀུན་གྱི་སྦྱིན་གནས་སུ་འགྱུར་བ། གདུལ་བྱ་ལ་ལམ་སྟོན་པ་པོར་འགྱུར་བ་གསུམ། དང་པོ། འཛམ་བུའི་གླིང་ན་སོགས་ཚིགས་བཅད་གཉིས་ཏེ། བརྟགས་པ་མཐར་བཟུང་གི་དཔེར་བྱ་ན། འཛམ༷་བུའི༷་གླིང༷་ན༷་ཡོད་པའི་སེམ༷ས་ཅ༷ན་ཇི༷་སྙེད༷་མ༷་ལུས༷་པ༷་དེ༷་དག༷་གིས་མི་ཡི་ལུས་ཐོབ་སྟེ། དེ་ཐམ༷ས་ཅ༷ད་ཀྱིས་བླ་ན་མེད་པའི་བྱང༷་ཆུབ༷་མཆོག༷་ཏུ༷་སེམ༷ས་བསྐྱེ༷ད་ནས༷་ལོ༷་སྟོང༷་ཕྲག་བྱེ༷་བ༷་མང༷་པོར༷་སངས་རྒྱས་དང་སེམས་ཅན་ཐམས་ཅད་ལ་སྦྱིན༷་པ༷་རྒྱ་ཆེན་པོ་བྱི༷ན་པར་བྱས༷་ལ༷་དགེ་བའི་རྩ་བ་དེ་ཀུན༷་ཀྱང༷་འགྲོ༷་བའི༷་དོན༷་དུ༷་བྱང༷་ཆུབ༷་མཆོག་གི་རྒྱུར༷་ཡོངས་སུ་བསྔོ༷་བ་བྱས་ན་དེ་ལ་ཕན་ཡོན་ཚད་མེད་པ་ཡང༷་ཡོད་མོད་ཀྱི། གང༷་ཞིག༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག་ལ༷་མངོ༷ན་པར་བརྩོན༷་པ༷་ན་དུས་རིང་པོ་ཕར་ཞོག །ཐ༷་ན༷་ཉི༷་མ༷་གཅི༷ག་ཙམ་ཞིག༷་ལ་ཤེར་ཕྱིན་དེའི་རྗེས༷་སུ༷་མཐུན༷་པ་སྟེ་རང་གིས་བསམ་ཞིང་གཞན་ལ་སྟོན་པ་སོགས་བྱེ༷ད་ན༷་དེའི་བསོད་ནམས་དེ༷་ལ༷་ནི་གོང་དུ་བཤད་པ་སྦྱིན༷་པའི༷་ཕུང༷་པོ༷་དེས་ནི་བསོ༷ད་ནམས༷་ཀྱི་ཆར༷་ཡང་འགྲན་པར་མི༷་ཕོད༷་པ་ཡིན་པ་དེ༷་ཡི་ཕྱིར༷་ན་གཡེལ༷་བ་མེ༷ད་པར་དུས་རྟག༷་ཏུ༷་ཤེས༷་རབ༷་ཀྱི་ཕར་ཕྱིན་འདི་ལ་འཇུག༷་པར༷་བྱ༷་དགོས་སོ། །
2025-10-13 13:22:31,637 [INFO] Time taken to process commentary text: 8.60s
2025-10-13 13:22:31,637 [INFO] Processing commentary text: གཉིས་པ། ཤེས་རབ་ཕ་རོལ་སོགས་ཚིགས་བཅད་གཅིག་སྟེ། ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པའི༷་རྣལ༷་འབྱོར༷་པ༷་དེ་དག་འགྲོ་བའི་ཁམས་ཀུན་ལ་སྙིང༷་རྗེ༷་ཆེན༷་པོ༷་བསྐྱེ༷ད་ཀྱང༷་སེམ༷ས་ཅ༷ན་གྱི་འདུ༷་ཤེས༷་སུ་འགྱུར་བ་ནི་མེ༷ད་ལ། དེ་ལྟར་དམིགས་པ་མེད་པའི་སྙིང་རྗེ་དང་ལྡན་པ་དེ༷་ཡི་ཚེ༷་ན་མཁས༷་པ༷་དེ་དག་འགྲོ༷་བ༷་ཀུན༷་གྱི༷་སྦྱིན༷་གན༷ས་དམ་པར་འགྱུར༷་ཞིང་དུས་རྟག༷་ཏུ༷་ཡུལ༷་འཁོར༷་རྣམས་སུ་བསོ༷ད་སྙོམས༷་སོགས་མཛད་པ་དོན༷་ཡོ༷ད་པར་ཡོངས༷་སུ༷་སྤྱོ༷ད་པ་ཡིན་ཏེ་དེ་ལ་ཕུལ་བ་དོན་རྒྱ་ཆེན་པོ་ཡོད་པའི་ཕྱིར་རོ། །
2025-10-13 13:22:33,636 [INFO] Time taken to process commentary text: 2.00s
2025-10-13 13:22:33,636 [INFO] Processing commentary text: གསུམ་པ་བྱང་ཆུབ་སེམས་གང་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་གང༷་ཞིག་འཁོར་བའི་གནས་འདི༷ར་སྔོན་ཆད་ཡུན༷་རིང༷་པོར་ཕ་མ་བུ་ཚ་སོགས་སུ་འབྲེལ༷་བ༷་ཡི༷། ལྷ༷་དང་མི༷་དང་ངན༷་སོང༷་གསུམ༷་གྱི༷་སྟེ་རྒྱུད་ལྔའི་སེམ༷ས་ཅ༷ན་རྣམས་འཆིང་བ་དང་སྡུག་བསྔལ་ལས་དགྲོལ༷་བའི༷་ཕྱིར༷་དུ། ལམ༷་ཡང༷ས་པ་སྟེ་གང་ལས་བྱང་ཆུབ་གསུམ་འབྱུང་ཞིང་སེམས་ཅན་ཚད་མེད་པ་ལ་གོ་སྐབས་འབྱེད་པ་དེ་ལ་བརྟེན་ནས་འཁོར་བའི་ཕ༷་རོལ༷་གྱི་འགྲམ་མྱ་ངན་ལས་འདས་པ་ཉིད་སེམ༷ས་ཅ༷ན་གྱི་ཁ༷མས་ལ༷་སྟོན༷་པར་འདོ༷ད་པས༷་ཉིན༷་དང་མཚ༷ན་དུ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ལ༷་བརྩོན༷་པ༷ར་བྱ༷་སྟེ། དེ་ལ་བརྩོན་ན་སངས་རྒྱས་ཀྱི་ཆོས་ཚད་མེད་པ་སྨྲ་བའི་སྟོན་པ་པོར་འགྱུར་རོ། །
2025-10-13 13:22:35,928 [INFO] Time taken to process commentary text: 2.30s
2025-10-13 13:22:35,928 [INFO] Processing commentary text: གཉིས་པ་ཇི་ལྟར་བརྩོན་པ། མི་ཞིག་སྔོན་ཆད་སོགས་ཚིགས་བཅད་གཉིས་ཏེ། དཔེར་ན་མི༷་ཞིག༷་གིས་སྔོ༷ན་ཆ༷ད་མ༷་རྙེད༷་པ༷་སྟེ་རྙེད་མ་མྱོང་བའི་རིན༷་ཆེན༷་མཆོག༷་གཅིག་དུས༷་གཞན༷་ཞིག༷་ན༷་རྙེད༷་པར༷་གྱུར༷་ཏེ༷་ཡིད་རབ་ཏུ་དགའ༷་བ༷་ལ༷ས། རྙེད༷་མ༷་ཐག༷་ཏུ༷་བག༷་མེ༷ད་པར་གྱུར༷་ཏེ༷་རིན་ཆེན་དེ་སྟོར༷་བར་གྱུར་ན༷་ནི༷།རྙེད་དཀའ་བ་དེ་སྟོར༷་བར་གྱུར་པས༷་ན་རིན༷་ཆེན༷་དེ་ལྟ་བུ་ཡིད་ལ་མངོ༷ན་པར་འདོ༷ད་བཞིན་དུ་རྟག༷་ཏུ༷་སྡུག༷་བསྔལ༷་བར་འགྱུར༷་རོ། །དཔེ་དེ༷་ལྟར༷་བྱང༷་ཆུབ༷་མཆོག༷་གི་ལམ་ལ་ཞུགས༷་པས་ནི་རྙེད་དཀའ་བ་རིན༷་ཆེན༷་གྱི་དཔལ་ལྟ༷་བུ༷་ཡི༷། ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདི་ལ༷་རྣལ༷་འབྱོར༷་དུ་བྱ་བ་དོར༷་བར་མི༷་བྱ༷་སྟེ། དཔེར་ན་སྟོར་བ་ལས་ཕྱིས་སུ་རིན༷་ཆེན༷་དེ་སླར་ཡང་རྙེད༷་ནས༷་དགའ་བས་བླང༷ས་ཏེ༷་རབ༷་ཏུ༷་བརྩོན༷་པས་གོས་ལ་སོགས་པའི་ཁུད་དུ་དཀྲིས༷་ཤིང་ཆུད་མི་ཟ་བར་སྦས་ནས༷་སྟོར་བ་དང་གཞན་གྱིས་ཕྲོག་པར་དོགས་པས་མྱུར༷་དུ༷་བདག་གི་ཁྱིམ་དུ་འགྲོ༷་བར༷་བྱེ༷ད་པ༷་ནི་རིན་ཆེན་དང་བྲལ་བའི་མྱ་ངན་དང་དབུལ་བའི་སྡུག་བསྔལ་ཐམས་ཅད་ཞི༷་བར༷་འགྱུར༷་བ༷་བཞིན༷་ནོ། །
2025-10-13 13:22:41,193 [INFO] Time taken to process commentary text: 5.26s
2025-10-13 13:22:41,193 [INFO] Processing commentary text: གསུམ་པ་དེ་ལྟར་བརྩོན་པའི་ཕན་ཡོན་ལ།བསྒྲུབ་པ་གཞན་ཟིལ་གྱིས་གནོན་པ། ལྷ་མིའི་རེ་གནས་སུ་གྱུར་པ། བདུད་ཕམ་པར་བྱེད་པ། ཕར་ཕྱིན་ཀུན་སྡུད་པ། དེའི་དགེ་བ་ལ་གཞན་གྱིས་ཡི་རང་བའི་ཕན་ཡོན་དང་ལྔ། དང་པོ། ཉི་མ་སྤྲིན་དང་སོགས་ཚིགས་བཅད་གཉིས་ཏེ། དཔེར་ན་ཉི༷་མ༷་སྤྲིན༷་དང༷་བྲལ༷་བའི༷་འོ༷ད་ཟེར༷་གྱིས་དྲྭ༷་བ༷་ཅ༷ན་མུན༷་ནག༷་ཐིབས༷་པོ༷་དང་གཞན་ཡང་མུན༷་པ༷་ཐམ༷ས་ཅ༷ད་འཇོམས༷་པ་དེ་འཆར༷་བ༷་ན། རང་གི་ལུས་ཀྱི་ཕྱོགས་གཅིག་ཙམ་ན་འོད་ཕྲ་མོ་ཡོད་པ་སྲིན༷་བུ༷་མེ༷་ཁྱེར༷་དང་། རང་གི་ལུས་ཀྱི་འོད་དང་སྒྲོན་མེ་སོགས་ཐོགས་པའི་མཐུས་ཉེ་སྐོར་ཙམ་སྣང་བར་བྱེད་པ་སྲོག༷་ཆག༷ས་འབྱུང༷་པོ༷་ཐམ༷ས་ཅ༷ད་དང༷་། ཅུང་ཟད་སྣང་བ་སྐར༷་མའི༷་ཚོགས༷་དང༷་། ཕལ་ཆེར་སྣང་བ་ཟླ༷་བའི༷་འོ༷ད་དེ་དེ་ལྟར་འོད་བཞི་པོ་ཀུན༷་ཟིལ༷་གྱིས༷་གནོན༷་པ། དེ༷་བཞིན༷་དུ་བྱང༷་ཆུབ༷་སེམ༷ས་དཔའ༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་སྤྱོ༷ད་པ་སྒྲིབ་པའི་སྤྲིན་དང་བྲལ་བའི་ཉི་མ་ལྟ་བུ་དེ་ནི། སྟོང༷་པ༷་ཉིད་དང༷་ནི༷་མཚ༷ན་མ༷་མེ༷ད་པར་སྤྱོ༷ད་པ༷་ལ་མཁས༷་པས༷་ཆོས་ཀྱི་འོད་ཟེར་མཆོག་གི་དྲྭ་བ་རབ་ཏུ་འགྱེད་པས་བདག་དང་ཆོས་སུ་ལྟ༷་བའི༷་མུན་ནག་ཐིབས༷་པོ༷་མ་ལུས་པ་བཅོ༷མ་ནས༷་མེ་ཁྱེར་ལྟ་བུའི་འགྲོ༷་བ་ཀུན༷་དང༷་། སྲོག་ཆགས་གཞན་ལྟ་བུའི་དགྲ༷་བཅོ༷མ་པ་དང་། སྐར་མ་ལྟ་བུའི་རང༷་རྒྱལ༷་དང་། ཟླ་བ་ལྟ་བུའི་བྱང༷་ཆུབ༷་སེམ༷ས་དཔའ་གཞན་ཤེས་རབ་ཕར་ཕྱིན་འདི་ཡི་ཐབས་མཁས་དང་བྲལ་བ་མང༷་པོ༷་ཟིལ༷་གྱིས༷་གནོན༷་ཏེ། ཤེས་རབ་ཀྱི་སྒོ་ནས་འདི་དང་མི་ལྡན་པའི་བསྒྲུབ་པ་གཞན་ཐམས་ཅད་ལས་ཁྱད་པར་དུ་འཕགས་པའོ།
2025-10-13 13:22:50,394 [INFO] Time taken to process commentary text: 9.20s
2025-10-13 13:22:50,394 [INFO] Processing commentary text: །གཉིས་པ། དཔེར་ན་རྒྱལ་པོའི་སོགས་ཚིགས་བཅད་གཉིས་ཏེ། དཔེར༷་ན༷་རྒྱལ༷་པོའི༷་བུ༷་ཞིག༷་འབངས་བསྐྱབ་པའི་ཕྱིར་ནོར༷་གཏོང༷་བ་དང་། ལུགས་ཀྱི་བསྟན་བཅོས་ལ་མཁས་པས་ཡུལ་འཁོར་ཡོངས་སུ་སྐྱོང་བའི་དོན༷་འདོ༷ད་པ༷་སྟེ་དོན་ཤེས་ཤིང་དོན་དང་ལྡན་པའི་ངང་ཚུལ་ཅན་ཡིན་གྱི་དོན་མེད་པ་མིན་པ་དེ་ནི་རྒྱལ་བའི་སྲས་ཀུན༷་གྱི༷་གཙོ༷་བོར་གྱུར༷་ཏེ༷། འབངས་ཐམས་ཅད་ཀྱིས་དེ་ལ་རྗེད་པར་བྱེད་ཅིང་རྩིས་ཆེ་བར་གྱུར་ནས་དོན་གྱི་ཕྱིར་རེ་བས་དེ་ཡི་དྲུང་དུ་མངོ༷ན་པར༷་འགྲོ༷་བར་བྱ་བའི༷་འོས༷་སུ་འགྱུར་རོ། །རྒྱལ་བུ་འདི༷་ནི༷་ད༷་ལྟར༷་རྒྱལ་པོར་མ་གྱུར་པའི་དུས་ན༷་ཡང༷་སེམ༷ས་ཅ༷ན་མང༷་པོ་དགའ༷་བར་བྱེ༷ད་ན། རྒྱལ་སར་དབང་བསྐུར་ནས་ཅོད་པཎ་བཅིང་བ་སོགས་རྒྱལ་ས་ལ་དབང་བའི་ཐབས༷་ཐོབ༷་པར་གྱུར༷་ཏེ༷་རྒྱལ༷་སྲི༷ད་ལ་གན༷ས་པའི་རྒྱལ་པོར་གྱུར་ནས༷་འབངས་རྣམས་ཀྱི་དོན་བྱེད་ཅིང་དེ་དག་དགའ་བར་བྱེད་པ་སྨོས༷་ཅི༷་དགོས༷་སོ། །དཔེ་དེ༷་ལྟ༷ར་དུ་ཤེས༷་རབ༷་ཀྱི་ཕ་རོལ་ཏུ་ཕྱིན་པ་ལ་སྤྱོ༷ད་པའི་མཁས༷་པ་དོན་དང་ལྡན་པ་བྱང༷་ཆུབ༷་སེམ༷ས་དཔའ༷་ཡང༷་། སེམས་ཅན་རྣམས་ལ་ཆོས་ཀྱི་བདུ༷ད་རྩི༷་སྦྱིན༷་པར༷་བྱེ༷ད་ཅིང༷་ལྷ༷་དང༷་མི༷་རྣམ༷ས་དགའ༷་བར་བྱེད་པས་ལྷ་སོགས་དེ་ཡི་དྲུང་དུ་འོང་ཞིང་རེ་གནས་སུ་བྱས་ནས་བཀུར་བར་བྱེད་ལ། བྱང་ཆུབ་སེམས་དཔའ་འདི༷་ནི༷་ལམ་ལ་སློབ་པའི་གནས་སྐབས་ད༷་ལྟ༷་ན༷་ཡང༷་སེམས་ཅ༷ན་མང༷་པོ་ལ་ཕན༷་པར་བརྩོན༷་པ་ཡིན་ན། ཆོས༷་ཀྱི༷་རྒྱལ༷་པོར༷་གྱུར་ཏེ་སངས་རྒྱས་ཀྱི་ཡེ་ཤེས་ལ་གན༷ས་པར༷་གྱུར༷་ནས༷་སེམས་ཅན་ལ་ཕན་པར་མཛད་པ་སྨོས༷་ཅི༷་དགོས༷་པའི་ཕྱིར་རོ། །
2025-10-13 13:22:59,723 [INFO] Time taken to process commentary text: 9.34s
2025-10-13 13:22:59,723 [INFO] Processing commentary text: གསུམ་པ་ལ་བདུད་རྣམས་སྐྲག་པར་བྱེད་པ་དང་། བདུད་ཀྱིས་དེ་ལ་མི་ཚུགས་པའི་ཚུལ་གཉིས། དང་པོ། དེ་ཡི་ཚེ་ན་སོགས་ཚིགས་བཅད་གཅིག་སྟེ། བྱང་ཆུབ་སེམས་དཔའ་ཤེས་རབ་ཀྱི་ཕར་ཕྱིན་ལ་གནད་དང་ལྡན་པ་དེ་ལྟར་སྤྱོད་པ་དེ༷་ཡི༷་ཚེ༷་ན༷་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་བདུ༷ད་སྡིག་ཅན་རྣམས་ནི༷་འདི་སྙམ་དུ། བྱང་ཆུབ་སེམས་དཔའ་འདི་ནི་ངེས་པར་བདག་གི་ཡུལ་ལས་འཕགས་ཏེ་སངས་རྒྱས་ནས་བདག་གི་ཡུལ་སྟོང་པར་འགྱུར་རོ་སྙམ་དུ་རྒྱུ་དེས་སེམས་ཟུག༷་རྔུ༷་དང་ལྡན༷་པར༷་འགྱུར༷་ལ། བདག་གིས་མཐུས་ཀྱང་འདི་ཟིལ་གྱིས་གནོན་པར་དཀའ་འོ་སྙམ་དུ་མྱ༷་ངན༷་གྱིས་ཉམ༷་ཐག༷་པར་གྱུར་པ་དང་། དེའི་དབང་གིས་ལུས་སྡུག༷་བསྔལ༷་བ་དང་ཡི༷ད་མི༷་བདེ༷་བ་དང་བྱང་ཆུབ་སེམས་དཔའི་ཡོན་ཏན་གྱིས་ཟིལ་གྱིས་མནན་ནས་རང་གི་མཐུས་སྙེམས་པ་མེད་པར་ཉ༷མས་ཆུང༷་བར་འགྱུར་ལ། དེ་ལྟར་གྱུར་པས་བདུད་དེ་དག་གིས་མ་བཟོད་ནས་ཇི༷་ལྟར༷་ན་བྱང༷་ཆུབ༷་སེམ༷ས་དཔའ༷་འདི༷་ཡི་ཡི༷ད་ཐམས་ཅད་མཁྱེན་པའི་ལམ་ལས་ཕྱིར་ནུར༷་ཞིང་ལྡོག་པར་འགྱུར༷་ཞེས༷་སེམས་པ་དང་། ཐ་ན་ཐམས་ཅད་མཁྱེན་པའི་སེམས་གཅིག་ཙམ་ཡང་དཀྲུགས་པའི་གླགས་རྙེད་དམ་སྙམ་དུ། བྱང་སེམས་དེ་ལ་འཇིགས༷་པ༷་ཆེན་པོ་བསྟན༷་པའི་ཕྱིར༷་ཕྱོགས༷་རྣམ༷ས་མེ་ཡིས་སྲེག༷་པར་བྱེད་ཅིང༷་སྐར༷་མདའ༷་འཁྲུགས་པ་གཏོང༷་བ་ལྟ་བུ་སོགས་བདུད་ཀྱི་ཆོ་འཕྲུལ་སྣ་ཚོགས་སྟོན་པར་བྱེད་དོ། །
2025-10-13 13:23:07,426 [INFO] Time taken to process commentary text: 7.71s
2025-10-13 13:23:07,426 [INFO] Processing commentary text: གཉིས་པ་ལ་གླགས་མི་རྙེད་པའི་ཚུལ་དང་། ཞར་ལ་ལྡོག་ཕྱོགས་གླགས་རྙེད་པའི་རྒྱུ་བསྟན་པ་གཉིས། དང་པོ། གང་ཚེ་མཁས་པ་སོགས་ཚིགས་བཅད་གཅིག་སྟེ། བདུད་ཀྱི་ཆོ་འཕྲུལ་སྟོན་པ་དེ་ལྟར་གྱུར་པ་གང༷་གི༷་ཚེ༷་ན་མཁས༷་པ༷་བྱང་ཆུབ་སེམས་དཔའ་དེ༷་དག༷་ཐེག་པ་ཆེན་པོའི་ལམ་དེ་ལ་མི་ཕྱེད་པའི་བས༷མ་པ་རབ༷་ཏུ་དྲག་པོ་དང་ལྡན༷་ཞིང༷་། སྦྱོར་བའི་སྒོ་ནས་ཉིན༷་མཚ༷ན་རྟག་ཏུ་ཤེས༷་རབ༷་ཀྱི༷་ཕ༷་རོལ༷་ཏུ་ཕྱིན༷་པ༷་མཆོག༷་གི་དོན༷་ལ༷་ལྟ་བར་བྱེད་དོ། །དེ་ལྟར་བྱས་པ་དེ༷་ཡི་ཚེ༷་བྱང་སེམས་དེའི་ལུས༷་དང་སེམ༷ས་ད༷ག་ནི༷་མཁའ༷་ལ་འགྲོ༷་བའི་བྱ༷་ལྟར༷་དུ་སྲིད་ཞིའི་གཡངས་སའི་འཇིགས་པ་མེད་པར་རྒྱུ༷་སྟེ་མི་གནས་པའི་ཤེར་ཕྱིན་ལ་གནས་པའི་མཐུ་ལས་སོ། །དེས་ན་དེ་ལ་ནག༷་པོའི༷་རྩ༷་ལག༷་རྣམ༷ས་ཀྱིས༷་གླགས༷་རྙེད༷་པར་ག༷་ལ༷་འགྱུར༷་ཏེ་ནམ་མཁར་འགྲོ་བའི་བྱ་ལ་ཁྱི་སོགས་ཀྱིས་མི་ཚུགས་པ་བཞིན་ནོ། །
2025-10-13 13:23:10,732 [INFO] Time taken to process commentary text: 3.29s
2025-10-13 13:23:10,732 [INFO] Processing commentary text: གཉིས་པ་ལ་གླགས་རྙེད་པའི་རྒྱུ་གཙོ་བོ་རྩོད་པ་ཡིན་པར་བསྟན་པ། ཉེས་པ་དེ་ལས་སྡང་བའི་ཐབས་བསྟན་པ་གཉིས། དང་པོ་ལ་རྩོད་པ་སྤྱི་དང་། བྱེ་བྲག་ཏུ་ལུང་བསྟན་མ་ཐོབ་པས་ཐོབ་པའི་བྱང་སེམས་ལ་རྩོད་པའི་ཉེས་དམིགས་གཉིས། དང་པོ། གང་ཚེ་བྱང་ཆུབ་སོགས་ཚིགས་བཅད་གཉིས་ཏེ། གོང་དུ་བཤད་པ་ལྟར་ཐབས་མཁས་པ་དང་ཤེས་རབ་ཀྱི་གོ་ཆ་དང་ལྡན་པའི་བྱང་ཆུབ་སེམས་དཔའ་ལ་བདུད་ཀྱི་གླགས་མི་རྙེད་ཀྱང་ཚུལ་དེ་དང་མི་ལྡན་པའི་བློ་ཆུང་བ་ལ་གླགས་རྙེད་པ་ཡིན་ལ། དེ་ཡང་བརྒྱད་སྟོང་པ་ལས། བདུད་ཀྱི་གླགས་རྙེད་པའི་ཉེས་པ་བདུན་དང་། ཉི་ཁྲི་ལས་བཅུ་གཉིས་གསུངས་པའི་ཐ་མ་དེ་འདིར་བསྟན་པ་ནི། དུས་གང༷་གི་ཚེ༷་བྱང༷་ཆུབ༷་སེམ༷ས་དཔའ༷་གང་ཕན་ཚུན་དུ་ལུས་ཀྱིས་འཐབ༷་པ་དང༷་ངག་གིས་རྩོད༷་པར་གྱུར༷་ཅིང༷་། ཕན༷་ཚུན༷་དུ་གཅིག་ལ་གཅིག་མི༷་མཐུན༷་པ་ཁྲོས༷་པའི༷་སེམ༷ས་དང༷་ལྡན༷་པར་གྱུར༷་པ༷་དེ༷་ཡི་ཚེ༷་ན་བདུ༷ད་སྡིག་ཅན་དེ་ནི༷་དགའ༷་ཞིང༷་རྩོད་པ་ཅི་ཙམ་འཕེལ་བ་དེ་ཙམ་དུ་མཆོག༷་ཏུ༷་ཉ༷མས་བདེ༷་བར་འགྱུར༷་ཏེ། དེའི་རྒྱུ་མཚན་བྱང་ཆུབ་སེམས་དཔའ་དེ༷་གཉི༷ས་ཀ་ཐབས་དང་ཤེས་རབ་ཀྱི་ལམ་དང་འགལ་བ་རྩོད་པ་དེའི་ཉེས་པས་རྒྱལ༷་བའི༷་ཡེ༷་ཤེས༷་ལ༷ས་ནི༷་ཐག་རིང༷་དུ་འགྱུར༷་ཞིང་བདག་གིས་གླགས་རྙེད་དོ་སྙམ༷་པའི་ཕྱིར་རོ། །དེ་ལྟར་དེ༷་གཉི༷ས་ཀ་སངས་རྒྱས་ཀྱི་ཡེ་ཤེས་ལས་རིང༷་དུ༷་འགྱུར༷་ཞིང༷་རྒྱུད་མ་རང་པ་སྲིན་པོ་དང་ཡི་དྭགས་ལ་སོགས་པ་ཤ༷་ཟ༷་རྣམས་དང་འདྲ༷་བར༷་འགྱུར༷་ལ། ཁྲོ་བ་དང་ཁྲོ་བ་ལ་སླར་ལན་བྱེད་པ་གཉི༷ས་ཀ༷་ཡང་གཞན་དོན་དུ་སྙིང་རྗེས་རྫོགས་བྱང་ཐོབ་འདོད་དང་དེའི་ལམ་ཕར་ཕྱིན་ཉམས་སུ་ལེན་པར་རང༷་གི༷་དམ༷་བཅས༷་པ་དེ་རྩོད་པས་ཉ༷མས་པར༷་བྱེ༷ད་པར༷་འགྱུར༷་ཏེ། ཁྲོ་བས་རྩོད་པ་ནི་སྙིང་རྗེ་དང་བྱང་ཆུབ་ཀྱི་སེམས་དང་བདག་མེད་པར་མཐོང་བའི་ཤེས་རབ་སོགས་དང་རྣམ་པ་ཀུན་ཏུ་འགལ་བའི་ཕྱིར།ཡིད་སྡང༷་ཞིང༷་དེའི་གཉེན་པོ་བཟོ༷ད་པ་དང༷་བྲལ༷་བ་ལ༷་བྱང༷་ཆུབ༷་ཐོབ་པ་ག༷་ལ༷་ཡོ༷ད་དེ་ས་བོན་བསྲེགས་པའི་མྱུ་གུ་བཞིན་ནོ། །དེ་ལྟར་རྩོད་པར་གྱུར་པ་དེ༷་ཡི་ཚེ༷་བདུ༷ད་རྣམ༷ས་རང་གི་ཕྱོགས༷་སུ་གཏོགས་པ་རྣམས་དང༷་བཅས༷་ཏེ༷་དག༷འ་བར༷་འགྱུར༷་ཏེ་དེ་དག་གི་བསམ་པ་བཞིན་དུ་གྲུབ་པའི་ཕྱིར་རོ། །དེས་ན་བྱང་ཆུབ་སེམས་དཔའ་ལ་འདོད་ཆགས་ཀྱི་ཉེས་པ་བསྐལ་པའི་བར་དུ་བྱུང་བ་ལས་ཁྲོ་བ་སྐད་ཅིག་ཙམ་སྐྱེས་པ་དེ་ནི་སྙིང་རྗེ་དང་རྣམ་པ་ཀུན་ཏུ་འགལ་བའི་ཕྱིར་ཉེས་པ་ཆེ་ཚུལ་མདོ་རྣམས་ལས་རྒྱ་ཆེར་འབྱུང་ལ་ཁྱད་པར་དུ་ཡུལ་བྱང་ཆུབ་སེམས་དཔའ་ལ་ཁྲོ་བ་ནི་ཉེས་པ་ཆེ་སྟེ། བྱམས་པ་སེང་གེ་སྒྲ་ཆེན་པོ་ཞེས་བྱ་བ་དཀོན་མཆོག་བརྩེགས་པའི་ཆོས་ཀྱི་རྣམ་གྲངས་ལས། ཞེ་སྡང་གི་རྩོད་པ་དང་བཅས་པའི་གནས་ལས་དཔག་ཚད་བརྒྱར་འབྱོལ་བར་བྱ་སྟེ། ཞེ་སྡང་གི་སེམས་བསྐྱེད་པར་མི་བྱའོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་ཁམས་ཀྱི་སེམས་ཅན་ཐམས་ཅད་ལ་སྤྱོས་ཤིང་བརྡེག་ལ་མཚོན་གྱིས་བཏབ་པ་བས་བྱང་ཆུབ་སེམས་དཔའ་གཞན་ལ་ཐབ་དང་ཞེ་སྡང་གི་སེམས་བསྐྱེད་པ་དེ་ཆེས་ཉེས་པ་ལྕི་ཞིང་དེས་བྱང་ཆུབ་སེམས་དཔའ་སྨས་པ་དང་ཉམས་པར་འགྱུར་ཏེ། དཔེར་ན་ལྕགས་ནི་ལྕགས་ལས་གཞན་བོང་བ་སོགས་ཀྱིས་མི་ཆོད་པ་ལྟར། བྱང་ཆུབ་སེམས་དཔའི་དགེ་བའི་རྩ་བ་ཡང་བྱང་ཆུབ་སེམས་དཔའ་ཅིག་ཤོས་ལ་ཞེ་སྡང་བས་ཟད་པར་བྱེད་ཀྱི་གཞན་གྱིས་ཟད་མི་ནུས་པས་ན། གཅིག་གིས་གཅིག་ལ་ཞེ་ས་དང་གུས་པ་དང་བཅས་པར་བྱ་སྟེ་སེམས་དང་པོ་བསྐྱེད་པའི་བྱང་ཆུབ་སེམས་དཔའ་ལ་ཡང་སྟོན་པའི་འདུ་ཤེས་བསྐྱེད་པར་བྱའོ། །ཞེས་གསུངས་པ་བཞིན་ནོ།
2025-10-13 13:23:32,397 [INFO] Time taken to process commentary text: 21.67s
2025-10-13 13:23:32,397 [INFO] Processing commentary text: །གཉིས་པ་ལུང་བསྟན་མ་ཐོབ་སོགས་ཚིགས་བཅད་གཅིག་སྟེ། ཁྱད་པར་དུ་ཕྱིར་མི་ལྡོག་པའི་ལུང༷་བསྟན༷་མ༷་ཐོབ༷་པའི་བྱང༷་ཆུབ༷་སེམ༷ས་དཔའ༷་གང༷་ཞིག༷་གིས༷། ལུང༷་བསྟན༷་པའི་རྟགས་ཐོབ༷་པའི་བྱང་ཆུབ་སེམས་དཔའ་ལ༷་སེམ༷ས་ཁྲོས༷་ནས་ལུས་དང་ངག་གི་རྩོད༷་པ༷་རྩོམ༷་པར་བྱེ༷ད་ཅིང་། ཇི་སྲིད་དུ་འགྱོད་པའི་ཚུལ་གྱིས་སེམས་དེ་བཏང་ནས་བཤགས་པ་མི་བྱེད་པར་རྩོད་པ་མ་བཏང་ན༷། རྒྱུད་མ་རུང་པ་དགེ་བའི་ས་བོན་མི་འཕེལ་བའི་ཐ༷་བ༷་ལྟ་བུ་སྐྱོན༷་དང་ལྡན༷་པའི་སེམ༷ས་ཀྱི༷་སྐ༷ད་ཅི༷ག་ཅི་ཙམ་ཞིག་སྐྱེས་པ་ཇི༷་སྙེད༷་པ༷་དེ༷་སྙེ༷ད་ཀྱི་བསྐལ༷་པར༷་གཞི༷་ནས༷་གསར་དུ་ལམ་ལ་འཇུག་པའི་གོ༷་ཆ༷་བགོ༷་དགོས༷་སོ༷་ཞེས། རྩོད་པའི་སེམས་སྐྱོན་ཅན་སྐྱེས་པ་དེ་སྙེད་ཀྱི་བསྐལ་པར་དམྱལ་བར་སྐྱེ་ཞིང་ཁྲོ་བས་དེ་སྙེད་ཀྱི་བསྐལ་པར་བསགས་པའི་དགེ་རྩ་ཟད་པར་བྱས་ཤིང་སྡིག་པ་དེ་ཙམ་འཕེལ་བའི་ཕྱིར་བསྐལ་པ་དེ་སྙེད་ཀྱི་གྲངས་ཙམ་དུ་གཞི་ནས་ཏེ་གསར་དུ་སྦྱིན་སོགས་ལམ་ཐམས་ཅད་ལ་གོ་ཆ་བགོས་ནས་མ་བསླབ་བར་དུ་ལམ་སོར་མི་ཆུད་པས་དེ་ཙམ་དུ་བླ་ན་མེད་པའི་བྱང་ཆུབ་དང་ཐག་བསྲིང་བར་བྱེད་དོ་ཞེས་སོ། །
2025-10-13 13:23:37,795 [INFO] Time taken to process commentary text: 5.39s
2025-10-13 13:23:37,797 [INFO] Processing commentary text: གཉིས་པ་ཉེས་པ་དེ་ལས་སྡང་བའི་ཐབས་བསྟན་པ་ལ། ཀུན་རྫོབ་ཏུ་སྟོབས་བཞི་ཚང་བའི་སྒོ་ནས་བཤགས་པ་དང་། དོན་དམ་པར་མི་དམིགས་པར་ལྟ་བས་བཤགས་པ་གཉིས། དང་པོ། སངས་རྒྱས་བཟོད་པའི་སོགས་ཚིགས་བཅད་གཅིག་སྟེ། སངས༷་རྒྱས༷་རྣམས་ནི་བཟོ༷ད་པའི༷་ཕ༷་རོལ༷་ཏུ་ཕྱིན༷་པས༷་བྱང༷་ཆུབ༷་ལ་རེག༷་པ་ཡིན་ན། དེ་ལས་བཟློག་པ་བདག་གི་ཁྲོ་བའི་སེམ༷ས་འདི༷་ནི་བཟང༷་བ༷་མིན༷་ཏེ་བསྐལ་པ་མང་པོའི་དགེ་རྩ་སྲེག་པར་བྱེད་པའི་ངང་ཚུལ་ཅན་བྱང་ཆུབ་ཀྱི་ལམ་དང་ཆེས་འགལ་བའོ་སྙམ༷་དུ་ཉེས་པ་ལ་ཉེས་པར་ཤེས་པའི་དྲ༷ན་པ༷་སྐྱེད༷་པར་བྱེ༷ད་ཅིང༷་སྡིག་པ་བྱས་པ་དེ་ལ་མཆོག་ཏུ་འགྱོད་པ་ནི་སུན་འབྱིན་པའི་སྟོབས་སོ། །སྡིག་པའི་དངོས་པོ་དེ་སོ༷་སོ༷ར་འཆགས༷་པར༷་བྱེད་པའི་ཕྱི༷ར་རྟེན་གྱི་སྟོབས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཡིད་ཀྱིས་མངོན་སུམ་བྱས་ཏེ་དེ་ལ་བསྟེན་པར་བྱེ༷ད་ཅིང༷་། གཉེན་པོའི་སྟོབས་མདོ་སྡེ་ཟབ་མོ་ཀློག་པ་དང་། གཟུངས་བཟླ་བ་དང་ཟབ་མོའི་དོན་ལ་མཉམ་པར་བཞག་པ་སོགས་ཆོས་སྤྱོད་ཀྱི་རིམ་པ་གང་ཡང་རུང་བ་ལ་འཇུག་པ་དང་། སོར་ཆུད་པའི་སྟོབས་ཕྱིས༷་ཀྱང༷་ཉེས་པ་དེ་ལྟ་བུ་མི་བྱེད་པར་སྡོམ༷་པར་བྱེ༷ད་ལ༷། འདི་ལྟ་བུ་མ་རུང་བ་ནི་བདག་བྱང་ཆུབ་སེམས་དཔས་བྱ་བའི་འོས་མ་ཡིན་ནོ་སྙམ་དུ་ཡིད་ལོག་པའི་ཚུལ་གྱིས་རྩོད་པ་སོགས་ཀྱི་ངང་ཚུལ་ལ་དགའ༷་བར༷་མི༷་བྱེ༷ད་པ་དེ༷་ནི༷་སངས༷་རྒྱས༷་ཀྱི་ཆོས༷་འདིར༷་སློབ༷་པ་ཡིན་གྱི་བདུད་ཀྱི་ཆོས་ལ་སློབ་པ་མིན་ནོ། །
2025-10-13 13:23:46,210 [INFO] Time taken to process commentary text: 8.42s
2025-10-13 13:23:46,210 [INFO] Processing commentary text: གཉིས་པ་ལ་དངོས་དང་། དེ་ལྟར་ཤེས་པའི་ཕན་ཡོན་གཉིས། དང་པོ། གང་ཞིག་སློབ་ཚེ་སོགས་ཚིགས་བཅད་གཅིག་སྟེ། གང༷་ཞིག༷་ལམ་ལ་སློབ༷་པའི་ཚེ༷་བསླབ༷་པ༷་ཞེས་བྱ་བའི་བྱ་བ་གང་ཡང་མངོན་པར་ཞེན་པའི་ཚུལ་གྱིས་ཁས༷་མི༷་ལེན༷་ལ། སློབ༷་པ༷་པོ་བདག་དང༷་། དེས་བསླ༷བ་པར་བྱ་བའི༷་ཆོས༷་ཕར་ཕྱིན་རྣམ༷ས་ཀྱང་མི༷་དམི༷གས་ཤིང༷་། གཉེན་པོ་བསླབ༷་པ་དང༷་དེའི་མི་མཐུན་ཕྱོགས་བསླབ༷་པ༷་མ༷་ཡི༷ན་པ་འདི༷་གཉི༷ས་སུ་ཡང་མི༷་རྟོག༷་པར་ཆོས་ཐམས་ཅད་དམིགས་སུ་མེད་པའི་རང་བཞིན་དུ༷་ཤེས་པ༷་དེ༷་ལྟར༷་གང༷་གིས་སློབ༷་པ་དེ༷་ནི༷་སངས༷་རྒྱས༷་ཀྱི་ཆོས༷་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པའི་རྒྱུ་འདིར༷་ཕྱིན་ཅི་མ་ལོག་པར་སློབ༷་པ་ཡིན་ནོ། །
2025-10-13 13:23:48,166 [INFO] Time taken to process commentary text: 1.95s
2025-10-13 13:23:48,166 [INFO] Processing commentary text: གཉིས་པ། བྱང་ཆུབ་སེམས་དཔའ་སོགས་ཚིགས་བཅད་གཉིས་ཏེ། བྱང༷་ཆུབ༷་སེམ༷ས་དཔའ༷་གང༷་ཞིག༷་དེ༷་ལྟའི༷་མི་སློབ་པའི་བསླབ༷་པ་འདི༷་ཤེ༷ས་པ་དེ༷་ནི༷་གཞར༷་ཡང༷་སྟེ། ནམ་དུ་ཡང་ཤེས་རབ་དང་ཏིང་ངེ་འཛིན་གྱི་བསླབ༷་པ་ལས་ཉ༷མས་པ་དང་ཚུལ༷་ཁྲིམས༷་འཆལ༷་བར་མི༷་འགྱུར༷་ཏེ་ཉེས་པའི་རྒྱུ་དམིགས་པ་ཅན་གྱི་ལྟ་བ་སྤང་བའི་ཕྱིར་དུག་གི་ས་བོན་མེད་པ་ལ་དེའི་ལོ་འབྲས་མི་སྐྱེ་བ་བཞིན་ནོ། །དེ་ལྟ་བུའི་བྱང་ཆུབ་སེམས་དཔའ་དེ༷་ནི༷་སངས༷་རྒྱས༷་ཀྱི་ཆོས༷་སྟོབས་ལ་སོགས་པ་བརྙེས༷་པའམ་གྲུབ་པར་བྱ༷་བའི་ཕྱིར༷་ལམ་ཤེས་རབ་ཟབ་མོ་འདི༷་ལྟ་བུ་ལ༷་སློབ༷་པ་ཡིན་ནོ། །ཡང་སངས་རྒྱས་མཉེས་པའམ་དགྱེས་པར་བྱེད་པའི་ཆོས་ལ་གནས་པའི་དོན་དུའང་འགྲེལ་པར་སྣང་ངོ་། །བྱང་སེམས་དེ༷་ནི༷་སེམས་དང་ཚུལ་ཁྲིམས་ཀྱི་བསླབ༷་པ་ལྷག༷་པར་འཕེལ་ཞིང་ཤེས་རབ་ཀྱི་བསླབ༷་པ་ལ༷་མཁས༷་ཏེ༷་དེའི་རྒྱུ་མཚན་ནི་དམི༷གས་པ༷་མེ༷ད་པའི་ལམ་ལ་གནས་པའི་ཕྱིར་ཏེ་དམིགས་པ་དང་བཅས་ན་བདག་ཏུ་ལྟ་བ་ལ་སོགས་པ་དེས་རྨོངས་པའི་ཕྱིར་ལྷག་པའི་བསླབ་པར་ཡང་མི་འགྱུར་རོ་སྙམ་དུ་དགོངས་པའོ། །དེ་ལྟར་བདེན་པ་གཉིས་ལ་མཁས༷་པའི༷་བྱང་ཆུབ་སེམས་དཔའ་ཆོས་སྣང་བའི་འོ༷ད་བྱེ༷ད་པ་རྣམ༷ས་ཀྱི༷་ཤེས༷་རབ༷་ལ་དེ༷་ལྟར༷་བསླབ༷་པར་བྱའོ། །དེ་ལྟར་སློབ་པ་ན་ཐམས་ཅད་མཁྱེན་པའི་ལམ་དང་འགལ་བ་ཉོན་མོངས་པའི་རྣམ་པར་རྟོག་པ་ཅན། དགེ༷་བ༷་མ༷་ཡི༷ན་པའི་སེམ༷ས་གཅི༷ག་ཙམ༷་ཡང༷་སྐྱེད༷་པར་མི༷་བྱེ༷ད་དོ། །རང་གི་རྒྱུད་ཤེས་རབ་ཟབ་མོའི་སྣང་བས་ཁྱབ་པའི་ཕྱིར་ངན་རྟོག་གི་མུན་པ་གནས་པའི་གོ་སྐབས་མེད་དེ། ཉི༷་མ༷་མཁའ༷་ལ༷་འགྲོ༷་བའི༷་ཟེར་གྱིས་ཟིལ༷་གྱིས༷་གནོན༷་པར་གྱུར་པའི༷་མདུན༷་གྱི༷་བར༷་སྣང༷་ལ༷་ནི༷་མུན༷་པ༷་གཏན་མི༷་གན༷ས་པ་བཞིན༷་ནོ། །
2025-10-13 13:23:59,273 [INFO] Time taken to process commentary text: 11.11s
2025-10-13 13:23:59,273 [INFO] Processing commentary text: བཞི་པ་ལ་ཕར་ཕྱིན་ཀུན་ལ་བསླབ་པར་འགྱུར་བ་དང་། ཐེག་པ་ཀུན་ལ་བསླབ་པར་འགྱུར་ཚུལ་གཉིས། དང་པོ་ལ་རྩ་བར་གྱུར་པའི་དཔེ་དང་། སྙིང་པོར་གྱུར་པའི་དཔེ་གཉིས། དང་པོ། ཤེས་རབ་ཕ་རོལ་སོགས་ཚིགས་བཅད་གཅིག་སྟེ། འདི་ལྟར་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ལ༷་བསླབ༷་པར༷་བྱས༷་པ་རྣམ༷ས་ཀྱི༷་ནི། སྦྱིན་སོགས་ཕ༷་རོལ༷་ཏུ་ཕྱིན༷་པ༷་ཐམ༷ས་ཅ༷ད་རང་གི་བསླབ་པའི་གནས་ཤེས་རབ་ཀྱི་ཕ་རོལ་ཏུ་ཕྱིན་པ་འདི༷ར་ནི༷་འདུས༷་པར༷་འགྱུར༷་ཏེ་འདིའི་ཁོངས་སུ་མ་གཏོགས་པ་ཅུང་ཟད་ཀྱང་མེད་དོ། །དེ་ཅིའི་ཕྱིར་ཞེ་ན་ལམ་ཤེས་རབ་ཀྱི་ཕ་རོལ་ཏུ་ཕྱིན་པ་ནི་བདེན་པ་གཉིས་ཀྱི་ཚུལ་ལ་ཡང་དག་པར་མཁས་པ་ཡིན་ལ། ཤེས་རབ་དེའི་སྒོ་ནས་ཕར་ཕྱིན་གྱི་མི་མཐུན་ཕྱོགས་སེར་སྣ་ལ་སོགས་པ་ཚར་གཅོད་ཅིང་ཐབས་ལ་མཁས་པའི་སྒོ་ནས་འབྲས་བུ་བྱང་ཆུབ་ཆེན་པོ་མི་སྤོང་བ་དང་། དེར་ཡང་འཁོར་གསུམ་དུ་མི་རྟོག་པས་ལམ་ཐམས་ཅད་རྣམ་ཀུན་མཆོག་ལྡན་གྱི་ཕར་ཕྱིན་གཅིག་གི་ངོ་བོར་གྱུར་པ་དང་། དེ་ཐམས་ཅད་འབྲས་བུ་རྣམ་ཀུན་མཆོག་ལྡན་གྱི་སྟོང་པ་ཉིད་ཀྱི་ཡེ་ཤེས་རྣམ་པ་ཐམས་ཅད་མཁྱེན་པ་ཉིད་དུ་རོ་གཅིག་པར་བྱེད་པའི་ཕྱིར་རོ། །དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡོད་ན་ཕ་རོལ་ཏུ་ཕྱིན་པ་ཐམས་ཅད་ཀྱི་བསླབ་པ་མ་ཚང་བ་མེད་པ་ཡོད་པར་འགྱུར་ཏེ་རྩ་བ་འདི་ལ་བརྟེན་ནས་དེ་ཐམས་ཅད་འབྱུང་བ་ནི། དཔེར་ན་རྟག་སྨྲ་བཞི་ལ་སོགས་པ་སྔོན་གྱི་མཐའ་ལ་བརྟེན་པའི་ལྟ་བ་བཅོ་བརྒྱད་དང་འདུ་ཤེས་ཡོད་མེད་དུ་སྨྲ་བ་དང་ཆད་སྨྲ་སོགས་ཕྱི་མའི་མཐའ་ལ་བརྟེན་པའི་ལྟ་བ་བཞི་བཅུ་རྩ་བཞི་སྟེ། ལྟ་བ་དྲུག་ཅུ་རྩ་གཉིས་སུ་ཚངས་པ་དྲྭ་བའི་མདོ་ལས་གསུངས་པ། དེ་ཐམས་ཅད་ཀྱང་ཁྱད་གཞི་བདག་ཡོད་པར་བཟུང་ནས་དེའི་ཁྱད་པར་གྱི་ཆོས་སྣ་ཚོགས་སུ་དཔྱོད་པ་ཡིན་པས་ན། བདག་ཏུ་འཛིན་པའམ་འཇིག༷་ཚོགས༷་ཀྱི་ལྟ༷་བར༷་ནི་ལྟ༷་བ༷་དྲུག༷་ཅུ༷་རྩ་གཉི༷ས་པོ་དེ་དག་འདུས༷་པ་ཡིན་ཏེ་གཞི་དེ་ལ་བརྟེན་ནས་བྱུང་ཞིང་དེའི་ཁྱད་པར་འབྱེད་པ་ཙམ་དུ་གྱུར་ལ་དེ་མེད་ན་གཞན་ཐམས་ཅད་ཀྱང་མེད་པའི་ཕྱིར་རོ། །དེ་ལྟར་ཤེས་ནས་དཔེ་དེ༷་བཞིན༷་དུ་ཕ་རོལ་ཏུ་ཕྱིན་པ་འདི་དག་ཐམས་ཅད་ཀྱང་ཤེས་རབ་ཀྱི་ཕ༷་རོལ༷་ཏུ་ཕྱིན༷་པ༷་འདི༷་ལ༷་འདུས༷་པར༷་གསུ༷ངས་སོ། །
2025-10-13 13:24:14,472 [INFO] Time taken to process commentary text: 15.21s
2025-10-13 13:24:14,472 [INFO] Processing commentary text: གཉིས་པ། དཔེར་ན་སྲོག་གི་སོགས་ཚིགས་བཅད་གཅིག་སྟེ། དཔེར༷་ན༷་མིག་ལ་སོགས་པ་དབང་པོ་དུ་མ་ཡོད་དུ་ཟིན་ཀྱང་འཇིག་རྟེན་འདིར་གནས་པའི་སྲོག༷་གི༷་དབ༷ང་པོ༷་འགག༷ས་པ༷ར་གྱུར་ན༷་ཚེ་འདིར་གཏོགས་པའི་དབ༷ང་པོ༷་གཞན༷་གང༷་དག༷་ཇི༷་སྙེད༷་ཡོ༷ད་པ༷་ཐམ༷ས་ཅ༷ད་འགགས༷་པར༷་འགྱུར༷་བ་དེ༷་ལྟར༷་དུ། ཤེས༷་རབ༷་ཀྱི་ཕ་རོལ་ཏུ་ཕྱིན་པ་སྤྱོ༷ད་པ༷་གང་ཞིག་མཁས༷་པ༷་མཆོག༷་བྱང་ཆུབ་སེམས་དཔའ་རྣམ༷ས་ཀྱི༷་བསླབ་པ་ཕ༷་རོལ༷་ཏུ་ཕྱིན༷་པ༷་གཞན་ཐམ༷ས་ཅ༷ད་ཤེར་ཕྱིན་འདིར༷་ནི༷་འདུས༷་པར༷་གསུ༷ངས་ཏེ་འདི་མེད་ན་དེ་ཐམས་ཅད་ཀྱང་མི་འབྱུང་ལ་འདི་ཡོད་པ་ལས་དེ་ཀུན་འཇིག་རྟེན་ལས་འདས་པའི་ཕར་ཕྱིན་དུ་འགྱུར་བ་དང་དེ་ལས་སངས་རྒྱས་ཐོབ་ཀྱི་བདག་མེད་རྟོགས་པ་དང་མ་འབྲེལ་བའི་སྦྱིན་སོགས་ཇི་ཙམ་སྤྱད་ཀྱང་འཁོར་བ་ལས་ཀྱང་ཐར་མི་ནུས་ན་བྱང་ཆུབ་ཆེན་པོའི་ལམ་ཕར་ཕྱིན་དུ་འགྱུར་བ་ལྟ་ག་ལ་སྟེ་གནས་མེད་དོ། །
2025-10-13 13:24:17,872 [INFO] Time taken to process commentary text: 3.39s
2025-10-13 13:24:17,872 [INFO] Processing commentary text: གཉིས་པ་ཐེག་པ་ཀུན་ལ་བསླབ་པར་འགྱུར་བ་ནི། བྱང་ཆུབ་སེམས་མཁས་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མཁས༷་པ་ནི་ཐེག་པ་གསུམ་ལ་མཁས་པར་འགྱུར་ཏེ་ཁལ་གཅིག་ལ་བྲེ་གང་འདུས་པའི་དཔེ་ལྟར་ཐབས་དང་ཤེས་རབ་ཀྱི་རྣམ་པ་ཡོངས་སུ་རྫོགས་པའི་ལམ་མཆོག་ཏུ་གྱུར་པ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཤེས་ན། ཐབས་དང་ཤེས་རབ་ཉི་ཙེ་བ་ཉན་རང་གི་ལམ་ནི་དེའི་ཞར་ལ་ཤེས་པ་ཡིན་ནོ། །དེའི་ཕྱིར་ན་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ཐེག་པ་གསུམ་གྱི་ལམ་རྒྱ་ཆེར་བསྟན་ཏོ་ཞེས་དང་།ཉན་ཐོས་ཀྱི་ས་ལ་བསླབ་པར་འདོད་པས་ཀྱང་འདི་ལ་བསླབ་པར་གསུངས་ཏེ། རྒྱལ་པོ་ཆེན་པོའི་མཛོད་ན་ནོར་སྣ་ཚོགས་ཡོད་པའི་ཕྱིར་དམན་པ་དག་ལ་མཁོ་བའི་རྫས་དག་ཀྱང་དེ་ན་བླང་དུ་ཡོད་པ་བཞིན་དུ་རང་དོན་ཉི་ཙེ་བའི་ལམ་ལ་ཞུགས་པ་རྣམས་ཀྱི་ལམ་འབྲས་བུ་དང་བཅས་པ་ཡང་འདི་ཡི་ཞར་ལ་གཏིང་ཕྱིན་པས་ཤེས་རྒྱུ་ཡོད་པའོ། ། དེ་ལྟར་ཡིན་མོད་ཀྱི་བྱང་ཆུབ་སེམས་དཔའ་དེ་དག་ནི་ཉན༷་ཐོས༷་ཀྱི་བསླབ་པར་བྱ་བའི་ཡོན༷་ཏན་གང༷་དག༷་དང༷་། དེ༷་བཞིན༷་དུ་རང༷་རྒྱལ༷་རྣམས་ཀྱི་བསླབ་པའི་ཡོན༷་ཏན༷་ཀུན༷་ལ༷འང་མ་རྨོངས་པར་སློབ༷་པར་བྱེ༷ད་ཅིང༷་དེ་དེའི་རིགས་ཅན་རྣམས་ཚུལ་དེའི་སྒོ་ནས་རྗེས་སུ་འཛིན་པར་བྱེད་ཀྱི། བྱང་སེམས་དེ༷་དག༷་རང་ཉིད་དམན་ལམ་དེ༷་ལ༷་མི༷་གན༷ས་ཤིང་དེ་ལ་འདོ༷ད་པ༷་ཡང་མི༷་སྐྱེ༷་མོད་དེ༷། ཚུལ་འདི༷་ནི༷་བདག༷་གིས༷་བསླབ༷་པར་བྱ༷་བ་ཡི༷ན་ཏེ། གང་གི་ཕྱིར་ན་གང་ཟག་གི་བདག་མེད་པར་རྟོགས་པ་སོགས་ནི་འདིར་ཡང་དེ་བཞིན་དུ་འདོད་ལ། ཐབས་ཤེས་ཉི་ཙེ་བས་ལམ་དམན་པར་གྱུར་པའི་ཆ་ནི་རང་གིས་ཤེས་ནས་འདའ་བར་བྱ་བ་དང་། གཞན་དེའི་རིགས་ཅན་རྗེས་སུ་བཟུང་བའི་ཕྱིར་སྟོན་པར་འོས་པ་ཡིན་ནོ་སྙམ༷་དུ་དེའི༷་ཕྱིར༷་ཐེག་པ་ཐམས་ཅད་ལ་སློབ༷་པ་ཡིན་ནོ། །
2025-10-13 13:24:29,902 [INFO] Time taken to process commentary text: 12.03s
2025-10-13 13:24:29,902 [INFO] Processing commentary text: ལྔ་པ་ལ་དངོས་དང་དེའི་རྒྱུ་མཚན་གཉིས། དང་པོ་མི་ལྡོག་བྱང་ཆུབ་སོགས་ཚིགས་བཅད་གཅིག་སྟེ། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པ་ནི་ཡོན་ཏན་ཚད་མེད་པ་ཡིན་ཏེ་བརྩོན་པ་པོའི་བསོད་ནམས་མངོན་པར་འདུ་བྱ་བ་ལྟ་ཞོག་གི། བརྩོན་པ་དེ་ལ་གཞན་རྗེས་སུ་ཡི་རང་བ་ལ་ཡང་བསོད་ནམས་ཆེན་པོ་ཐོབ་སྟེ། གང་ཞེ་ན། ཕྱིར་མི༷་ལྡོ༷ག་པར་བྱང༷་ཆུབ༷་མཆོག༷་ལ༷་བསམ་པ་དྲག་པོ་དང་སྦྱོར་བ་ཤེས་རབ་ཀྱི་ཕར་ཕྱིན་ཉམས་སུ་ལེན་པའི་སྒོ་ནས་རབ༷་ཏུ༷་ཞུགས༷་པ༷་ཡི༷་གང་ཟག་བྱང་ཆུབ་སེམས་དཔའ་དེའི་དེ་ལྟར་སེམ༷ས་བསྐྱེ༷ད་པ༷་ལ༷་གཞན་ཞིག་གིས་བས༷མ་པ༷་ཐག༷་པས༷་དེའི་རྗེས་སུ་ཡི༷་རང༷་བ༷་བྱས་ན། སྟོང༷་གསུམ༷་གྱི་སྟོང་ཆེན་པོ་འདི་ན་ཡོད་པའི་རི༷་རབ༷་རྣམས་སྲང༷་ལ༷་གཞལ༷་བས༷་ཚད༷་གཟུང༷་དུ་རུང༷་གི་རྗེ༷ས་སུ༷་ཡི༷་རང༷་བའི་དགེ༷་བ༷་དེ༷་ནི༷་དེ༷་ལྟ༷་བུར་ཚད་གཟུང་དུ་ཡོད་པ་མིན༷་ནོ། །
2025-10-13 13:24:33,276 [INFO] Time taken to process commentary text: 3.37s
2025-10-13 13:24:33,276 [INFO] Processing commentary text: གཉིས་པ། དགེ་བ་དོན་གཉེར་སོགས་ཚིགས་བཅད་གཅིག་སྟེ། དེ་ལྟར་ཕན་ཡོན་ཆེ་བ་ཅིའི་ཕྱིར་ཞེ་ན། དངོས་སུ་བྱང་ཆུབ་སེམས་དཔའ་དེ་གཅིག་པུའི་དགེ་བ་ལ་ཡི་རང་བ་དེས་འཇིག་རྟེན་ན་རངགི་དགེ༷་བ༷་དོན༷་དུ་གཉེར༷་བ་རྣམས་དང་གཞན་ལ་ཕན༷་པར་འདོ༷ད་པའི་སེམ༷ས་ཅ༷ན་ཇི༷་སྙེད༷་ཡོད་པ༷་དེ་ཀུན༷་གྱི༷་བསོ༷ད་ནམ༷ས་ཕུང༷་པོ༷་ལ༷་ཡང༷་བརྒྱུད་ནས་རྗེས་སུ་ཡི༷་རང༷་བར་གྱུར༷་པ་ཡིན་ཏེ། དེ༷་ཅི་ཡི་ཕྱིར༷་ན་བྱང་ཆུབ་སེམས་དཔའི་དགེ་བའི་རྩ་བ་ནི་སེམས་ཅན་ཐམས་ཅད་ཀྱི་དོན་དུ་གྱུར་པ་ཡིན་པས་ན་མི་ལྡོག་པའི་བྱང་ཆུབ་སེམས་དཔའ་དེ༷་དག༷་ལམ་དེས་རྣམ་འདྲེན་རྒྱལ༷་བའི༷་ཡོན༷་ཏན༷་ཐོབ༷་པར་གྱུར༷་ནས༷་སྡུག༷་བསྔལ༷་རྣམ་པ་མང་པོ་གཏན་དུ་ཟ༷ད་པ༷ར་བྱ༷་བའི་ཕྱིར༷་འཇིག༷་རྟེན༷་ཐམས་ཅད་དུ་ཆོས༷་ཀྱི་སྦྱིན་པ་སྦྱིན༷་པར་བྱེ༷ད་ཅིང་དེས་དགེ་བ་དོན་དུ་གཉེར་བ་དང་གཞན་ཕན་འདོད་པ་རྣམས་ཀྱི་བསམ་པ་ཡོངས་སུ་རྫོགས་པར་བྱེད་པས་ན། དཔེར་ན་སྨན་གྱི་ལྗོན་ཤིང་ཆེན་པོ་གཅེས་པར་བསྐྱང་ན་དངོས་སུ་ལྗོན་པ་བསྐྱེད་པ་ཡིན་ཀྱང་བརྒྱུད་ནས་འགྲོ་བ་མང་པོ་བསྐྱང་བའི་དོན་དུ་གྱུར་པ་དང་ཚུལ་འདྲ་བ་ཡིན་ནོ། །
2025-10-13 13:24:39,015 [INFO] Time taken to process commentary text: 5.74s
2025-10-13 13:24:39,015 [INFO] Processing commentary text: ༈དེ་ལྟར་འཇུག་པའི་གང་ཟག་གི་ཆེ་བ། རྣམ་གྲངས་བཞི་པ་གང་ཟག་གི་ཆེ་བ་ལ། མི་རྟོག་པའི་སྤྱོད་པ་ཐོབ་པ། མི་རྟོག་ཀྱང་བྱ་བ་བྱེད་པ་མི་འགལ་བའི་དཔེ། དེ་ལྟར་རྟོགས་པ་ཐོབ་པའི་ཡོན་ཏན་དང་གསུམ། དང་པོ་ལ་དོན་དང་དཔེ་གཉིས། དང་པོ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་གང༷་ཞིག༷་རྣམ་པར་མི༷་རྟོག༷་པ་ལ་གནས་ནས་ཀུན་བྱང་གིས་བསྡུས་པའི་ཆོས༷་རྣམ༷ས་ཀུན༷་ཀྱང་། སྟོང༷་པ་ཉིད་དང༷་མཚ༷ན་མ༷་མེ༷ད་པ་དང༷་སྤྲོས༷་པ་མེ༷ད་པའམ་སྨོན་པ་མེད་པར་ཡོངས༷་སུ་ཤེས༷་པ༷་དེ༷་ནི༷། ཀུན་ཉོན་དང་རྣམ་བྱང་། གཟུང་བ་དང་འཛིན་པ། ཉེ་བ་དང་རིང་བ་ལ་སོགས་པའི་ཚུལ་དུ་རྟོག་པའི་ཤེས༷་རབ༷་མཐའ་གཉི༷ས་སུ་འཛིན་པ་ཉི༷ད་ཀྱིས༷་བྱང༷་ཆུབ༷་ཚོལ༷་བར་མི༷་བྱེ༷ད་དེ། གཉིས་སུ་འཛིན་པའི་རྟོག་པ་དང་བྲལ་བའི་རྣལ༷་འབྱོར༷་པ༷་དེ༷་ནི་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་མཆོག༷་ལ་བརྩོན༷་པ་ཡིན་ནོ། །
2025-10-13 13:24:42,877 [INFO] Time taken to process commentary text: 3.86s
2025-10-13 13:24:42,877 [INFO] Processing commentary text: གཉིས་པ། ནམ་མཁའི་ཁམས་དེ་སོགས་ཚིགས་བཅད་གཅིག་སྟེ། དེ་ལྟར་བྱང་ཆུབ་ལ་ཉེ་རིང་དུ་འཛིན་པ་སོགས་རྟོག་པ་ཐམས་ཅད་བྲལ་བ་དེའི་ཚུལ་ནི་དཔེར་ན་ནམ༷་མཁའི༷་ཁ༷མས་དེ༷་ཡི་རང་གི་ངོ་བོ་དང༷་ནི༷་ནམ༷་མཁའ༷་དེར༷་འག༷ལ་བ༷་ནམ་མཁའ་དང་ལྷན་ཅིག་གནས་སུ་མི་རུང་བ་གཉིས་ཀ་ཡོ༷ད་པ༷་མ༷་ཡི༷ན་ཏེ། ནམ་མཁའ་ལ་རང་གི་ངོ་བོ་ཡེ་ནས་མེད་པས་ཆོས་གང༷་གིས༷་ཀྱང༷་ནི༷་དེ༷་མ༷་ཐོབ༷་པའི་ཕྱིར་རོ། །གང་གི་བདག་ཉིད་ཐོབ་པ་མེད་པ་དེ་ནི་ཆོས་གང་དང་ཡང་མི་ཉེ་ལ་གང་དང་ཡང་འགལ་ཏེ་རིང་བ་མེད་དོ། །དཔེ་དེ༷་བཞིན༷་དུ་ཆོས་ཐམས་ཅད་བྱང་ཆུབ་ཀྱི་རང་བཞིན་ལ་བྱང་ཆུབ་ནི་ནམ་མཁའི་ཚུལ་དུ་དོན་དམ་པར་སུས་ཀྱང་གསར་དུ་ཐོབ་པར་མི་འགྱུར་ལ། སུ་དང་ཡང་རིང་བ་མེད་པར་ཡེ་ནས་མཉམ་པ་ཉིད་དུ་གནས་པའི་ཤེས༷་རབ༷་ཟབ་མོ་ལ་སྤྱོ༷ད་པར་མཁས༷་པའི་བྱང༷་ཆུབ༷་སེམ༷ས་དཔའ༷་ཡང༷་། ནམ༷་མཁའ༷་ལྟ༷་བུ༷་ཡི༷ན་ཏེ༷་རྣམ་པར་རྟོག་པ་ཐམས་ཅད་ཉེ༷་བར༷་ཞི༷་བ༷་ལ་སྤྱོ༷ད་པའི་ཆེ་བ་དང་ལྡན་ནོ། །
2025-10-13 13:24:46,971 [INFO] Time taken to process commentary text: 4.09s
2025-10-13 13:24:46,971 [INFO] Processing commentary text: གཉིས་པ་ལ་སྒྱུ་མའི་སྐྱེས་བུའི་དཔེས་ཡུལ་སེམས་ཅན་དུ་མི༷་རྟོག་པ། སྤྲུལ་པའི་དཔེས་བྱེད་པ་པོར་མི་རྟོག་པ། ཤིང་མཁན་གྱི་བཟོའི་དཔེས་འབྲས་བུ་ལ་མི་རྟོག་པ་གསུམ། དང་པོ་སྐྱེ་བོའི་དབུས་ན་སོགས་ཚིགས་བཅད་གཉིས་ཏེ། དེ་ལྟར་མི་རྟོག་པའི་སྤྱོད་ཡུལ་ཐོབ་པ་དེས་སེམས་ཅན་གྱི་དོན་མཛད་པ་སོགས་ཅི་ལྟ་བུ་ཡིན་ཞེ་ན་དཔེའི་སྒོ་ནས་བཤད་པ། དཔེར་ན་ལྟད་མོར་འདུས་པའི་སྐྱེ༷་བོ༷་མང་པོའི་དབུས༷་ན༷་སྒྱུ༷་མའི༷་སྐྱེས༷་བུ༷་སྟེ་སྒྱུ་མའི་སྔགས་སོགས་ཀྱི་མཐུས་སྣང་བའི་སྐྱེས་བུ་དེ་འདི༷་སྙམ༷་དུ༷། བདག་གི་ལྷ་ལ་སོགས་པའི་གཟུགས་སུ་སྣང་བ་འདིས་སྐྱེ༷་བོ༷་མང་པོའི་ཚོགས་འདི༷་མགུ༷་བར་བྱ༷འོ་སྙམ༷་དུ་མི༷་སེམ༷ས་མོད་ཀྱི། ལྟད་མོ་བ་རྣམས་མིག་མགུ་བའི་བྱ་བ་དེ༷་ཡང༷་བྱེ༷ད་དེ་འདི་ལྟར་གཡོ་འགུལ་ལ་སོགས་པའི་རྫུ༷་འཕྲུལ༷་སྣ༷་ཚོགས༷་པ་རབ༷་ཏུ༷་སྟོན༷་པར༷་བྱེ༷ད་པ་སྐྱེ་བོའི་ཚོགས་དེས་མཐོང༷་ན་ཡང༷་། སྒྱུ་མའི་སྐྱེས་བུ་དེ༷་ལ༷་ལུས༷་སུ་གྲུབ་པ་མེ༷ད་ལ་སེམ༷ས་ཀྱང་མེ༷ད་དེ། དེ་ལྟར་གདགས་གཞིས་སྟོང་པ་ལ་མིང༷་ཡང༷་གྲུབ་པ་ཡོ༷ད་པ་མ༷་ཡི༷ན་ནོ། །དེ༷་བཞིན༷་དུ་ཤེས༷་རབ༷་ཀྱི་ཕ་རོལ་ཏུ་ཕྱིན་པ་དམིགས་པ་མེད་པའི་དོན་ལ་སྤྱོ༷ད་པ༷་བྱང་ཆུབ་སེམས་དཔའ་རྟོག་པ་མེད་པ་དག་ནི། ནམ༷་ཡང༷་འདི༷་སྙམ༷་དུ༷་བདག་གིས་བྱང༷་ཆུབ༷་ཆེན་པོ་རྟོག༷ས་པར་བྱས་ནས༷་འགྲོ༷་བ༷་རྣམས་ཡོངས༷་སུ༷་དགྲོལ༷་ལོ་ཞེས་མི༷་སེམ༷ས་མོད་ཀྱི། འཇིག་རྟེན་གྱི་ཁམས་སུ་སྐྱེ༷་བ༷་སྣ༷་ཚོགས༷་པར་སྟོན་པ་དང༷་ནི༷་གདུལ་བྱ་འདུལ་བའི་བྱ༷་བ༷་མང༷་པོ་དང་ལྡན༷་པ༷་དག དཔེར་ན་མེད་བཞིན་སྣང་བ་སྒྱུ༷་མ༷་ལྟ༷་བུར༷་སྟོན༷་ཀྱང༷་དེ་དང་དེར་རྣམ༷་པ༷ར་མི༷་རྟོག༷་པའི་ཚུལ་གྱིས་སྤྱོ༷ད་པ་ཡིན་ནོ། །
2025-10-13 13:24:58,479 [INFO] Time taken to process commentary text: 11.50s
2025-10-13 13:24:58,479 [INFO] Processing commentary text: གཉིས་པ། དཔེར་ན་སངས་རྒྱས་སོགས་ཚིགས་བཅད་གཅིག་སྟེ། དཔེར༷་ན༷་དེ་བཞིན་གཤེགས་པ་ཞི་བའི་བློ་གྲོས་ཀྱི་མཛད་པ་བཞིན་དུ་སངས༷་རྒྱས༷་རྣམས་ཀྱིས་སངས་རྒྱས་སུ་སྤྲུལ༷་པ༷་མཛད་པ་དེ་དག་གིས་ཆོས་སྟོན་པ་སོགས་སངས༷་རྒྱས༷་ཀྱི་མཛ༷ད་པ༷་ཐམས་ཅད་བྱེ༷ད་མོད་ཀྱི། སྤྲུལ་པ་དེས་རང་གི་སངས་རྒྱས་ཀྱི་མཛད་པ་བྱེ༷ད་པ༷་དེ༷་ལ༷་བདག་ནི་སངས་རྒྱས་ཀྱི་མཛད་པ་བྱེད་པའོ་སྙམ་དྲེགས༷་པ༷་ཅུང༷་ཟ༷ད་ཀྱང་སྐྱེ་བར་མི༷་འགྱུར༷་ཏེ་སྤྲུལ་པའི་སྣང་བ་ཙམ་ཡིན་པའི་ཕྱིར་རོ། །དེ༷་བཞིན༷་དུ་ཆོས་ཐམས་ཅད་རང་བཞིན་དབེན་ལ་སྣང་བ་སྒྱུ་མ་ལྟར་རྟོགས་པའི་ཤེས༷་རབ༷་ལ་སྤྱོ༷ད་པ་གོམས་ཤིང་གདིང་དུ་གྱུར་པའི་མཁས༷་པ་མི་རྟོགས་པའི་སྤྱོད་ཡུལ་ཐོབ་པའི་བྱང༷་ཆུབ༷་སེམ༷ས་དཔའ༷་ཡང༷་སྤྲུལ༷་པ༷་དང་སྒྱུ༷་མ༷་བཞིན༷་དུ༷་ཆོས་སྟོན་པ་ལ་སོགས་པའི་བྱ༷་བ༷་ཐམ༷ས་ཅ༷ད་སྟོན༷་ཀྱང་ཀུན་ཏུ་རྟོག་པ་མི་འབྱུང་ངོ་། །
2025-10-13 13:25:01,959 [INFO] Time taken to process commentary text: 3.48s
2025-10-13 13:25:01,959 [INFO] Processing commentary text: གསུམ་པ་ཤིང་མཁན་བཟོ་བོ་སོགས་ཚིགས་བཅད་གཅིག་སྟེ། ཤིང༷་མཁན༷་བཟོ༷་བོ༷་ཡི་བྱ་བ་ལ་མཁས༷་པས༷་སྐྱེས༷་པའ༷མ་བུ༷ད་མེ༷ད་དང༷་འདྲ༷་བའི༷་བཟོ༷་བྱས༷་པ་ན་བཟོ་བྱས་པའི་སྐྱེས་པ་དང་བུད་མེད་དེ༷་ཡང༷་འགྲོ་བ་ལ་སོགས་པའི་བྱ༷་བ༷་ཐམ༷ས་ཅ༷ད་བྱེ༷ད་ལ་བདག་གིས་འདི་བྱས་སོ་ཞེས་བྱས་པའི་འབྲས་བུ་ལ་མི་རྟོག་སྟེ་དེ་ལ་སེམས་མེད་པའི་ཕྱིར་རོ། །དཔེ་དེ༷་བཞིན༷་དུ་རྣམ་པར་མི་རྟོག་པའི་ཤེས༷་རབ༷་ལ་སྤྱོ༷ད་པར་མཁས༷་པའི་བྱང༷་ཆུབ༷་སེམ༷ས་དཔའ༷་དེ་ཡང༷་ཅི་ལའང་མི་རྟོག་ཀྱང་། རྣམ༷་པར༷་མི༷་རྟོག༷་པའི་ཡེ༷་ཤེས༷་ལ་གནས་བཞིན་རྫོགས་སྨིན་སྦྱང་བའི་བྱ༷་བ༷་ཐམ༷ས་ཅ༷ད་བྱེ༷ད་དེ། འདི་ལྟར་ཆོས་ཐམས་ཅད་ཡེ་ནས་རང་གི་ངོ་བོས་དབེན་བཞིན་སྣང་བ་སྒྱུ་མ་ལྟ་བུ་ཡིན་ལ། དེ་ལྟར་གོམས་པའི་བློ་གསལ་བ་རབ་ཀྱི་མཐར་ཐུག་པ་ན་ཆོས་ཐམས་ཅད་དེའི་ངང་ཚུལ་ཅན་དུ་སྣང་བ་ཁོ་ནར་འགྱུར་བའི་ཕྱིར་སྒྱུ་མའི་སྐྱེས་བུ་ལྟར་རྣམ་པར་མི་རྟོག་པ་འབྱུང་ལ། མི་རྟོག་ཡེ་ཤེས་དེའི་མཐུས་ལྷུན་གྱིས་གྲུབ་པའི་མཛད་པ་སྣ་ཚོགས་སྟོན་པ་ནི་ཡིད་བཞིན་གྱི་ནོར་བུ་ལྟ་བུར་རིག་པར་བྱ་སྟེ། མིརྟོག་ཡེ་ཤེས་དེ་ཡང་སློབ་ལམ་གྱི་གནས་སྐབས་སུ་རྗེས་མཐུན་པ་དང་སངས་རྒྱས་ཀྱི་ས་ན་ཡོངས་སུ་རྫོགས་པའི་བར་དུ་ཤེས་པར་བྱའོ། །
2025-10-13 13:25:08,883 [INFO] Time taken to process commentary text: 6.92s
2025-10-13 13:25:08,883 [INFO] Processing commentary text: གསུམ་པ་ལ་ལྷ་རྣམས་ཀྱིས་འདུད་པ་དང་། བདུད་ཕམ་པར་བྱེད་པའི་ཡོན་ཏན་གཉིས། དང་པོ། དེ་ལྟར་སྤྱོད་མཁས་སོགས་ཚིགས་བཅད་གཅིག་སྟེ། དེ༷་ལྟར༷་མི་རྟོག་པའི་སྤྱད་པ་སྤྱོ༷ད་པར་མཁས༷་པ་རྣམ༷ས་ལ༷་ཚངས་དང་དབང་པོ་སོགས་འཇིག་རྟེན་པའི་ལྷ༷་ཡི་ཚོགས༷་མང༷་པོ༷་དག༷་གི་ཐལ༷་མོ༷་སྦྱར༷་བ༷་དང་བཅས་ཏེ་ལུས་ཀྱིས་བཏུད༷་ནས༷་གུས་པ་ཆེན་པོས་ཕྱག༷་ཀྱང༷་འཚལ༷་བར་བྱེ༷ད་ཅིང་། ལྷ་ཡི་ཡང་ལྷར་གྱུར་པ་ཕྱོགས༷་བཅུའི༷་འཇིག༷་རྟེན༷་ཁ༷མས་ཀྱི༷་སངས༷་རྒྱས༷་ཇི་སྙེད༷་བཞུགས་པ༷་དེ་དག་གིའང༷་། བྱང་ཆུབ་སེམས་དཔའ་མི་རྟོག་པའི་སྤྱོད་ཡུལ་ཐོབ་པ་དེའི་ཡོན༷་ཏན༷་བསྔ༷གས་པའི༷་ཕུང་པོ་བརྒྱུད་མའི་ཕྲེང༷་བ༷་ཡོངས༷་སུ༷་བརྗོ༷ད་པ༷ར་མཛ༷ད་དེ། དཔེར་ན་ད་ལྟར་འཇམ་དཔལ་དང་ཀུན་ཏུ་བཟང་པོའི་བསྔགས་པ་སངས་རྒྱས་རྣམས་ཀྱིས་བརྗོད་པར་མཛད་པ་བཞིན་ནོ། །
2025-10-13 13:25:11,787 [INFO] Time taken to process commentary text: 2.90s
2025-10-13 13:25:11,787 [INFO] Processing commentary text: གཉིས་པ་ལ་དངོས་དང་། དེའི་རྒྱུ་མཚན་གཉིས། དང་པོ། གང་གཱའི་ཀླུང་མཉམ་སོགས་ཚིགས་བཅད་གཅིག་སྟེ། གང༷་གཱའི༷་ཀླུང༷་ཆེན་པོའི་རྡུལ་གྱི་གྲངས་དང་མཉམ༷་པའི་ཞིང༷་ན༷་སེམ༷ས་ཅ༷ན་ཇི༷་སྙེད༷་ཅིག་ཡོད་པ༷་དེ༷་ཐམས་ཅད་ཀུན༷་ཡོངས༷་སུ༷་བརྟག༷་པ༷་བཟུང༷་སྟེ༷་དཔེར་ན། གལ་ཏེ་བདུ༷ད་དུ་གྱུར༷་ལ༷། བདུད་དེ་རེ་རེའི་བ༷་སྤུ༷་ཉག༷་མ༷་རེ་རེ་ལ༷ས་ཀྱང༷་བདུད་དེ༷་སྙེད༷་སྤྲུལ༷་བར་བྱས་ནས་རྣམ་པར་མི་རྟོག་པའི་ཡེ་ཤེས་ཐོབ་པའི་བྱང་ཆུབ་སེམས་དཔའ་དེ་ལ་གླགས་བཅོལ་བར་བྱས༷་ཀྱང༷་། དེ༷་དག༷་ཀུན༷་གྱིས༷་མཁས༷་པ་དེ་ལ༷་བ་སྤུའི་ཁུང་བུ་བསྐྱོད་པ་ཙམ་གྱི་བར༷་ཆ༷ད་ཀྱང་བྱ༷་མི༷་ནུས༷་སོ། །
2025-10-13 13:25:14,398 [INFO] Time taken to process commentary text: 2.61s
2025-10-13 13:25:14,398 [INFO] Processing commentary text: གཉིས་པ་རྒྱུ་རྣམ་བཞི་ཡིས་སོགས་ཚིགས་བཅད་གཅིག་སྟེ། དེ་ལྟར་བར་ཆད་བྱ་མི་ནུས་པ་ཅི་ཡི་ཕྱིར་ཞེ་ན། རྒྱུ༷་རྣམ༷་པ་བཞི༷་ཡིས༷་བྱང༷་ཆུབ༷་སེམ༷ས་དཔའ༷་ཐབས་ལ་མཁས༷་ཤིང་ཆོས་ཉིད་རྟོགས་པའི་སྟོབ༷ས་དང་ལྡན༷་པ་དེ་ནི་ལྷའི་བུའི་བདུད་ལ་སོགས་པ་བདུ༷ད་བཞིས༷་ཐུབ༷་པར༷་དཀའ༷་ཞིང༷་ལམ་ལས་བསྐྱོད༷་པར༷་མི༷་ནུས༷་པ་སྟེ༷། རྒྱུ་བཞི་པོ་གང་ཞེ་ན། སྟོ༷ང་པ༷་ཉིད་ཀྱི་དོན་ལ་བློ་གན༷ས་པའི་ཤེས་རབ་དང༷་། སེམ༷ས་ཅ༷ན་ཡོངས༷་སུ༷་མི༷་གཏོང༷་བའི་སྙིང་རྗེ་དང༷་། བདག་གིས་སེམས་ཅན་ཐམས་ཅད་ཀྱི་དོན་དུ་བླ་ན་མེད་པའི་བྱང་ཆུབ་བསྒྲུབ་པར་བྱའོ་ཞེས་པ་ལྟ་བུ་སྔོན་རང་གིས་ཡི་དམ་དུ་བཅས་ནས་ཁས་བླངས་པའི་ཚིག་གྱི་སྐ༷ད་སྨྲས༷་པ་དེ་བཞིན༷་དུ་ཕྱིར་མི་ལྡོག་པར་སྒྲུབ་པར་བྱེ༷ད་པའི་དམ་བཅའ་བརྟན་པ་དང༷་། ཚོགས་གཉིས་ཡོངས་སུ་བསགས་པས་སངས་རྒྱས་རྣམས་མཉེས་ཤིང་ཆོས་ཉིད་ཀྱིས་དེ་དག་གི་རྒྱུད་ལ་བདེ༷་བར་གཤེ༷གས་པ་རྣམས་ཀྱི་བྱི༷ན་གྱི་རླབས༷་ཞུགས་པ་ཅ༷ན་ཏེ་དེ་ལྟར་རྒྱུ་བཞིའི་སྒོ་ནས་འདིས་བདུད་ཐམས་ཅད་ཕམ་པར་བྱེད་ནུས་སོ། །མེད་པ་ཡིན་པའི་ཕྱིར་རོ། །
2025-10-13 13:25:19,776 [INFO] Time taken to process commentary text: 5.38s
2025-10-13 13:25:19,776 [INFO] Processing commentary text: ༈ལམ་གནས་པ་རྣམས་ཀྱི་མཆོག་ཏུ་གྱུར་པ། གཉིས་པ་ལ། བྱང་སེམས་ཀྱི་གནས་པ་ཤེར་ཕྱིན་ངོས་བཟུང་བ། དེ་ཉིད་གནས་པ་གཞན་ཀུན་གྱི་མཆོག་ཏུ་བསྟན་པ་གཉིས། དང་པོ། ཆོས་དབྱིངས་དེ་བཞིན་སོགས་ཚིགས་བཅད་གཉིས་ཏེ། བྱང་ཆུབ་སེམས་དཔའི་གནས་པ་གང་ཞེ་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པའོ། །དེ་ཅི་ལྟ་བུ་ཞེ་ན། འདི་ལྟར་ཆོས་ཀྱི་དབྱིངས་ལས་མ་གཏོགས་པའི་ཆོས་ཅུང་ཟད་ཀྱང་དམིགས་སུ་མེད་པས་ཆོས་ཐམས་ཅད་ནི་ཆོས་ཀྱི་དབྱིངས་ཀྱི་རང་བཞིན་ཙམ་དུ་གྱུར་པའོ། །དེ་ལྟར་ཤེས་ནས་ཆོས་ཀྱི་དབྱིངས་ལ་བློ་གནས་པ་ཞེས་པའི་ཐ་སྙད་དེ་ཡང་ཅི་ལའང་མི་གནས་པའི་དོན་ཏེ། དམིགས་པ་ཐམས་ཅད་བྲལ་བའི་དེ་ཁོ་ན་ཉིད་ལ་ཆོས་ཀྱི་དབྱིངས་ཞེས་གདགས་པ་ལས་དེ་ལ་དམིགས་པར་བྱ་བའི་གཞི་མེད་པས་ན་ཆོས༷་དབྱིངས༷་དངོས་པོའི་དེ་ཁོ་ན་ཉིད་དམ་དེ༷་བཞིན༷་ཉི༷ད་ལ༷་ཡང་དམིགས་པའི་ཚུལ་གྱིས་གན༷ས་པར༷་མི༷་འགྱུར༷་ཞིང༷་དེ་ནི་ཅི་ལའང་མི་གནས་པས་ན་མི་གནས་པའི་གནས་པ་ཞེས་ཐ་སྙད་བྱས་པའོ། །དེ་ལྟར་དམིགས་པའི་སྤྱོད་ཡུལ་ཐམས་ཅད་ཀྱིས་དབེན་པ་མཉམ་པ་ཉིད་དུ་རྟོགས་པའི་ཡེ་ཤེས་དེ་ནི་དཔེར༷་ན༷་བར༷་སྣང༷་གི་སྤྲིན༷་ཅི་ལའང་མི་རྟེན་པ་བཞིན༷་དུ་ཆོས་གང་ལ་ཡང་གན༷ས་པ༷་མེ༷ད་པར༷་གན༷ས་པའོ། །
2025-10-13 13:25:26,509 [INFO] Time taken to process commentary text: 6.73s
2025-10-13 13:25:26,509 [INFO] Processing commentary text: ཅི་ལའང་མི་གནས་ཀྱང་མི་གནས་པའི་གནས་པ་ཟབ་མོ་དེའི་མཐུས་རྫོགས་སྨིན་སྦྱངས་པ་རྒྱ་མཚོའི་རྣམ་ཐར་ལ་མངའ་དབང་འབྱོར་པ་ནི། ཇི་ལྟར་རིག༷་སྔ༷གས་འཆང༷་བ༷་གང་ཞིག་རང་ཉིད་གན༷ས་པར་བྱ་བའི་ཆེད་དུ་བྱས་པའི་ཁྱིམ་ལ་སོགས་པ་མེ༷ད་པར་ནམ་མཁའ༷་ལ་རྒྱུ༷་བ་དེ་དག །གན༷ས་འདོ༷ད་པ༷་ན་རིག་སྔ༷གས་ཀྱི་མཐུས་སྐད་ཅིག་ཉིད་ལ་ནམ་མཁའི་ཁམས་དེར་དུས༷་སུ་བབ་ནས་ས་ལས་སྐྱེ་བ་ལ་སོགས་པ་མིན༷་ན་ཡང་མེ༷་ཏོག༷་ཡིད་དུ་འོང་བ་དང་འབྲས་བུའི་ཤིང་ལ་སོགས་པ་དང་ལྡན༷་ཞིང༷་བཀོད་པས་མཛེས་པའི་སྐྱེད་མོས་ཚལ་ལ་སོགས་པ་ཇི་ལྟར་འདོད་པར་བྱི༷ན་གྱིས༷་རློབ༷་ཅིང་སྣང་བར་བྱེད་དོ། །དེ༷་ལྟར༷་མི་གནས་པར་གནས་པའི་ཤེར་ཕྱིན་ཟབ་མོ་བླ་ན་མེད་པའི་རིག་སྔགས་སུ་གྱུར་པའི་བྱིན་གྱི་རླབས་ཀྱིས་རྫོགས་སྨིན་སྦྱང་བའི་ཚུལ་ཇི་ལྟར་འདོད་པ་ལ་སྤྱོ༷ད་པ༷་ཅན་གྱི་བྱང༷་ཆུབ༷་སེམ༷ས་དཔའ༷་མཁས༷་ཤིང་གཞན་གྱི་རྒྱུད་གསལ༷་བ༷་དེ་ནི་རྫོགས་སྨིན་སྦྱང་བ་བསམ་གྱིས་མི་ཁྱབ་པ་ལ་འཇུག་ཀྱང་། རང་དོན་དུ་རྟོགས༷་པར༷་བྱེ༷ད་པ་ལམ་གྱི་ཆོས་དང༷་ཐོབ་པར་བྱ་བ་སངས༷་རྒྱས༷་ཀྱི་ཆོས༷་རྣམ༷ས་སུ་དམི༷གས་པར་མི༷་འགྱུར༷་ལ།
2025-10-13 13:25:32,535 [INFO] Time taken to process commentary text: 6.04s
2025-10-13 13:25:32,535 [INFO] Processing commentary text: གཞན་དོན་དུ་འཆ༷ད་པར༷་བྱེ༷ད་པ་དང༷་།ཆོས༷་འདོ༷ད་མཁན་ཏེ་ཆོས་བཤད་པའི་ཡུལ་ཉིད་དུ་ལྟ༷་བར༷་བྱེ༷ད་པ་མི༷་དམི༷གས་ཏེ་ཐམས་ཅད་དམིགས་སུ་མེད་པའི་རང་བཞིན་རྟོགས་པའི་ཕྱིར་རོ། །ཚུལ་འདི༷་ལྟ་བུ་ནི༷་ཐ་སྙད་ཙམ་དུ་གཞན་སེམས་ཅན་རྣམས་ཀྱི་སྡུག་བསྔལ་ཞི༷་བར་འདོ༷ད་ཅིང་། རང་ཉིད་ཐེག་པ་ཆེན་པོའི་ལམ་དང་འབྲས་བུའི་ཡོན༷་ཏན༷་ལ་དགའ༷་བའི༷་བྱང་ཆུབ་སེམས་དཔའ་རྣམས་ཀྱི་གན༷ས་པ༷་ཡི༷ན་ནོ། །
2025-10-13 13:25:33,611 [INFO] Time taken to process commentary text: 1.07s
2025-10-13 13:25:33,611 [INFO] Processing commentary text: གཉིས་པ། དགྲ་བཅོམ་རྣམ་ཐར་སོགས་ཚིགས་བཅད་གསུམ་སྟེ། སྒྲིབ་པ་གཉིས་ཀྱི་དགྲ༷་བཅོ༷མ་པའི་རྣམ༷་པར༷་ཐར་པའི་ཏིང་ངེ་འཛིན་ཕུལ་དུ་བྱུང་བ་ལ་གནས་པ་དེ༷་བཞིན༷་གཤེ༷གས་པ་ཉིད་ཀྱི༷་གནས་པ་མ༷་གཏོགས༷་པར༷། བྱང་ཆུབ་སེམས་དཔའི་གན༷ས་པ༷་འདི༷་ནི༷་གཞན་ཉན༷་ཐོས༷་དང་རང༷་རྒྱལ༷་བཅས༷་པ༷་ཡི༷་གན༷ས་པ༷་ཉོན་མོངས་པ་མཐའ་དག་ཞི༷་བའི༷་ཏིང༷་ངེ་འཛིན༷་རབ༷་ཏུ་ཞི༷་བ་ཟག་མེད་ཀྱི་བདེ༷་བ་དང་ལྡན༷་པ༷་ཇི༷་སྙེད༷་ཅིག་ཡོད་པ་ཀུན༷་གྱི༷་མཆོག༷་ཏུ་གྱུར་པ་ཡིན་པ་དང༷་། གཞན་དེ་དག་འདིའི་གོང༷་ན༷་མེ༷ད་པ༷་ཡི༷ན་པས་བླ་ན་མེད་པའི་གནས་པ་འདི་ཡིན་ནོ། །དེ་ལྟར་སྤྲོས་པ་མ་ལུས་པ་ཞི་བའི་ཏིང་ངེ་འཛིན་གྱི་གནས་པ་ལ་གནས་ཀྱང་ཞི་བ་ཕྱོགས་གཅིག་པར་མི་འགྱུར་ཏེ། དཔེར་ན་འདབ༷་ཆག༷ས་རྣམས་རྟེན་མེད་པའི་ནམ་མཁའ༷་ལ༷་གན༷ས་ཀྱང༷་ས་ལ་ལྟུང༷་བར༷་འགྱུར༷་བ་མ༷་ཡི༷ན་ལ། ཉ༷་ནི༷་ཆུ༷་ལ༷་གན༷ས་ཀྱང༷་རྣ་བ་དང་སྣ་སོགས་འཚུབས༷་ཏེ༷་འཆི༷་བ༷་མེ༷ད་པ་དེ༷་ལྟར༷་བྱང༷་ཆུབ༷་སེམ༷ས་དཔའ༷་མི་གནས་པར་གནས་པའི་བས༷མ་གཏན༷་གྱི་སྟོབ༷ས་དག༷་གིས༷་འཁོར་བའི་ཕ༷་རོལ༷་ཞི་བ་མྱ་ངན་ལས་འདས་པའི་དབྱིངས་ལ་སོན༷་པ༷་སྟེ་རྟོགས་པར་གྱུར་པ་ལ་ཡང་སྟོང༷་པ་ལ་གན༷ས་ཀྱང་རྟེན་མེད་པས་ན་གཞན་སྲིད་ཞིའི་མཐར་མི་ལྷུང་བ་བྱ་དང་འདྲ་ཞིང་། སྟོང་པ་ཉིད་ལའང་མ་ཞེན་པའི་ཕྱིར་ཉ་རང་ཉིད་ཀྱི་གནས་ཆུས་མི་འཚུབས་པ་བཞིན་དུ་ཞི་བ་ཕྱོགས་གཅིག་པའི་མྱ༷་ངན༷་ལས་འདའ༷་བར༷་མི༷་འགྱུར༷་རོ། །
2025-10-13 13:25:42,712 [INFO] Time taken to process commentary text: 9.10s
2025-10-13 13:25:42,712 [INFO] Processing commentary text: དེས་ན་སེམ༷ས་ཅ༷ན་གྱི་ཁམས་ཀུན༷་གྱི༷་ཡོན༷་ཏན༷་ཇི་ཡོད་པ་ཐམས་ཅད་ཀྱི་མཆོག༷་ཏུ༷་འགྲོ༷་བ༷་ཉིད་དུ་འདོད་པ་དང༷་། སངས༷་རྒྱས༷་ཀྱི་ཡེ༷་ཤེས༷་མཆོག༷་ཏུ་ངོ་མཚར་རྨད༷་དུ་བྱུང༷་བ་ཆོས་ཐམས་ཅད་ཀྱི་ནང་ན་མཆོག༷་ཏུ་གྱུར་པ་ལ་རེག༷་པར་འདོད་པ་དང༷་། སེམས་ཅན་རྣམས་ལ་ཆོས༷་ཀྱི༷་སྦྱིན༷་པ༷་རབ༷་དང་མཆོག༷་དང་དམ༷་པར་གྱུར་པ༷་སྦྱིན༷་པར་འདོ༷ད་པ་གང༷་ཡིན་པ་དེས། སེམས་ཅན་རྣམས་ལ་ཕན༷་པ་མཛ༷ད་པ་རྒྱལ་བ་སྲས་དང་བཅས་པ་རྣམ༷ས་ཀྱི༷་གན༷ས་པ་མཆོག༷་འདི༷་ལ༷་བསྟེན༷་པར༷་གྱིས༷་ཤིག་ཅེས་སོ། །འདི་ལ་སེམས་ཅན་ཀུན་གྱི་ཡོན་ཏན་གྱི་མཆོག་ཏུ་གྱུར་པ་འཇིག་རྟེན་ཐམས་ཅད་ལས་འདས་པའི་ཆོས་སྐུའི་གནས་སུ་འགྲོ་བ་དང་། སངས་རྒྱས་ཀྱི་ཡེ་ཤེས་རྨད་དུ་བྱུང་བ་དང་ལྡན་པ་ལོངས་སྐུ་དང་། ཆོས༷་ཀྱི་སྦྱིན་པ་འཇིག་རྟེན་ལ་སྦྱིན་པ་སྤྲུལ་པའི་སྐུ་ཞེས་སྦྱར་བ་དང་། ཆོས་ཀྱི་སྦྱིན་པ་རབ་སྟེ་བསོད་ནམས་ཆ་མཐུན་གྱི་ལམ་དང་། མཆོག་ཐར་པ་ཆ་མཐུན་གྱི་ལམ་དང་། དམ་པ་ཐེག་པ་མཆོག་གི་ཆོས་སོགས་ལ་སྦྱར་བར་མཛད་པའང་སྣང་མོད། སོ་སོར་མ་སྦྱར་བར་ཡོན་ཏན་གྱི་ཆེ་བའི་རྣམ་གྲངས་སུ་བྱས་ཀྱང་རུང་ངོ་། །༈ཤེས་བྱ་བསླབ་པ་ཐམས་ཅད་ཀྱི་མཆོག་ཡིན་པའི་ཆེ་བ་བསྟན་པ།
2025-10-13 13:25:49,743 [INFO] Time taken to process commentary text: 7.03s
2025-10-13 13:25:49,743 [INFO] Processing commentary text: གསུམ་པ་བསླབ་པ་ཐམས་ཅད་ཀྱི་མཆོག་ཏུ་བསྟན་པ་ལ། ངོ་བོའི་སྒོ་ནས་མཆོག་ཏུ་བསྟན་པ་དང་། འབྲས་བུ་མི་ཟད་པར་འབྱིན་པའི་སྒོ་ནས་མཆོག་ཏུ་བསྟན་པ་གཉིས། ༈ངོ་བོའི་སྒོ་ནས་མཆོག་ཏུ་བསྟན་པ། དང་པོ། བསླབ་པ་འདི་ནི་སོགས་ཚིགས་བཅད་གཅིག་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་བསླབ༷་པ༷་འདི༷་ནི༷་འདྲེན༷་པ་རྫོགས་པའི༷་སངས་རྒྱས་ཀྱིས་ཆོས་ཀྱི་སྒོ་མོ་སྣ་ཚོགས་པའི་སྒོ་ནས་བསླབ༷་པ༷་ཚད་མེད་པ་ཡོངས༷་སུ་བརྗོ༷ད་པའི༷་བསླབ༷་པ༷་གང་ཇི༷་སྙེད༷་ཅིག་གསུངས་པ་དེ་དག་ཀུན༷་གྱི༷་མཆོག༷་ཏུ་གྱུར་པ་དང༷་། འདི་ལས་ལྷག་པར་གྱུར་པའི་བསླབ་པ་གང་ཅུང་ཟད་ཀྱང་མེད་པའི་ཕྱིར་གོང༷་ན༷་མེ༷ད་པ་ཡིན་ཏེ། མཁས༷་པ༷་གང༷་ཞིག༷་བསླབ༷་པ་ཀུན༷་གྱི་ཕ༷་རོལ༷་ཏེ་མཐར་ཕྱིན་པར་འགྲོ༷་བར་འདོ༷ད་པས༷་སངས༷་རྒྱས༷་ཀྱི་བསླབ༷་པ༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་འདིར༷་སློབ༷་པར་བྱའོ། །
2025-10-13 13:25:53,260 [INFO] Time taken to process commentary text: 3.52s
2025-10-13 13:25:53,260 [INFO] Processing commentary text: ༈འབྲས་བུ་མི་ཟད་པར་འབྱིན་པའི་སྒོ་ནས་མཆོག་ཏུ་བསྟན་པ། གཉིས་པ་ལ། མདོར་བསྟན། རྒྱས་བཤད། དོན་བསྡུ་གསུམ། ༈མདོར་བསྟན་པ། དང་པོ། འདི་ནི་ཆོས་གཏེར་སོགས་ཚིགས་བཅད་གཅིག་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི༷་ནི༷་དུས་གསུམ་གྱི་སངས་རྒྱས་རྣམས་ཀྱིས་བཤད་བྱའི་ཆོས་མི་ཟད་པ་ཐམས་ཅད་ཀུན་གྱི་འབྱུང་གནས་ཡིན་པས་ཆོས༷་ཀྱི་གཏེར༷་ཆེན་པོ་མཆོག༷་ཏུ་གྱུར་པ་ཡིན་པ་དང༷་འབྲས་བུ་སྟོབས་སོགས་ཀྱི་ཡོན་ཏན་རིན་པོ་ཆེ་འབྱུང་ཞིང་ལམ་ཕར་ཕྱིན་དང་གཟུངས་དང་བྱང་ཕྱོགས་སོགས་ཀྱི་ཡོན་ཏན་གྱི་ནོར་སྣ་ཚོགས་པ་ཀུན་ཀྱང་འབྱུང་བས་རྒྱ་ཆེ་བའི་ཆོས༷་ཀྱི་མཛོད༷་ཀྱི་དམ༷་པ༷་རྨད་དུ་བྱུང་བ་ཡི༷ན་ལ་སངས༷་རྒྱས༷་ཐམས་ཅད་འབྱུང་བའི་རིགས༷་སུ་གྱུར་པ་ཡིན་ཏེ་འདི་ལས་འཁྲུངས་པའི་ཕྱིར་རོ། །འགྲོ༷་བའི༷་ལུས་དང་སེམས་བདེ༷་བ་དང༷་སྐྱིད༷་པ་ཐམས་ཅད་གནས་པའི༷་མཛོད༷་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ཉིད་རྟོགས་པ་ལས་ཟབ་པ་དང་རྒྱ་ཆེ་བའི་ཆོས་ཀུན་འབྱུང་ཞིང་། འཇིག་རྟེན་པའི་ཡང་དག་པའི་ལྟ་བའི་བར་གྱི་ལེགས་ལམ་ཇི་སྙེད་པ་འབྱུང་བ་ཡིན་ཏེ་གཞི་ཤེར་ཕྱིན་ལ་དམིགས་པའི་སྒོ་ནས་དང་། ལམ་ཤེར་ཕྱིན་ཉམས་སུ་བླང་བའི་སྒོ་ནས་དང་འབྲས་བུ་ཤེར་ཕྱིན་ཐོབ་པ་ལས་འཇིག་རྟེན་དང་འཇིག་རྟེན་ལས་འདས་པའི་ལེགས་པ་ཇི་སྙེད་པ་འབྱུང་བ་ཡིན་པར་རིག་པར་བྱ་སྟེ་དེ་མེད་ན་དེ་ཀུན་ལྡོག་ལ་ཡོད་ན་ཡོད་པའི་རྗེས་འགྲོའི་ཚུལ་གྱིས་སོ། །འདས༷་པ་དང༷་མ༷་བྱོན༷་པ་དང་ད་ལྟར་བཞུགས་པ་ཕྱོགས༷་བཅུའི༷་འཇིག༷་རྟེན༷་གྱི་མགོན༷་པོ༷་སངས་རྒྱས་རྣམ༷ས་ཇི་སྙེད་པ་དེ༷་དག༷་ཐམས་ཅད་ཤེས་རབ་ཀྱི་ཕ་རོལ་ཏུ་ཕྱིན་པ་འདི༷་ཉམས་སུ་བླང་བ་ལ༷ས་འཁྲུངས༷་ཀྱང༷་། འདིའི་ངོ་བོར་གྱུར་པ་ཆོས༷་ཀྱི་དབྱིངས༷་ནི་ནམ་ཡང་ཟ༷ད་མི༷་ཤེས༷་ཏེ་བྲི་གང་དང་བྲལ་བར་གནས་སོ། །དེ་ཡང་གཞི་ཤེར་ཕྱིན་མེད་ན་དེ་ཚུལ་བཞིན་རྟོགས་ནས་ཉམས་སུ་ལེན་པ་མེད་ལ། ལམ་མེད་ན་འབྲས་བུ་ཡང་མེད་མོད་ཀྱི་གཞི་ཆོས་ཀྱི་དབྱིངས་གཉིས་སུ་མེད་པའི་དོན་རིགས་སམ་ཆོས་ཉིད་དུ་གནས་པ་དེ་དེ་བཞིན་དུ་རྟོགས་ཤིང་སྟོན་པའི་ཤེས་རབ་ཀྱང༷་རྒྱུ་ཡིན་པའི་ཚུལ་ཤེས་པར་བྱའོ། །༈རྒྱས་པར་བཤད་པ།
2025-10-13 13:26:10,025 [INFO] Time taken to process commentary text: 16.76s
2025-10-13 13:26:10,025 [INFO] Processing commentary text: གཉིས་པ་ཕྱི་ཡི་རྟེན་འབྲེལ་གྱི་སྒོ་ནས་བཤད་པ་དང་། ནང་གི་རྟེན་འབྲེལ་གྱི་སྒོ་ནས་བཤད་པ་གཉིས། དང་པོ་ལ་དཔེ་ཕྱི་ཡི་རྟེན་འབྲེལ་དང་། དོན་ཤེར་ཕྱིན་བཤད་པ་གཉིས། དང་པོ། ཤིང་དང་འབྲས་བུ་སོགས་ཚིགས་བཅད་གཅིག་སྟེ། འདི་ལྟར་ཆོས་ཀྱི་དབྱིངས་ཀྱི་ངོ་བོ་ལས་འགྱུར་བ་མེད་ཀྱང་ཆོས་ཅན་རྟེན་འབྲེལ་གྱི་རོལ་པ་མི་འགག་པ་ནི་ཕྱི་ཡི་ཆོས་རྣམས་ཀྱང་རྟེན་ཅིང་འབྲེལ་བར་འབྱུང་སྟེ། ཤིང༷་དང༷་འབྲས༷་བུ༷་དང་མེ༷་ཏོག༷་དང་ནགས༷་ཚལ༷་ཇི༷་སྙེད༷་པ༷་དེ༷་དག༷་ཐམ༷ས་ཅ༷ད་ས༷་ལ༷ས་ཡང༷་དག༷་པར་འབྱུང༷་ཞིང༷་ས་ཡི་སྟེང་དུ་འཐོན༷་པ་ཡིན་ལ། འོན༷་ཀྱང༷་ཤིང་ལ་སོགས་པ་དེ་སྙེད་ཡང་ནས་ཡང་དུ་སྐྱེད་པར་བྱས་ཀྱང་ས༷་ལ༷་ནི་སྔར་བས་ཡོངས་སུ་རྒྱུན་འགགས་ཏེ་ཟ༷ད་པ༷་མེ༷ད་ཅིང༷་འཕེལ༷་བ༷་མེ༷ད་ལ་འབྲས་བུ་རྣམས་འབྱིན་པས་དང་པོའི་གནས་སྐབས་ལས་འགྱུར་ཏེ་ཡོངས༷་སུ༷་མི༷་ཉ༷མས་ལ་བདག་གིས་འབྲས་བུ་འདི་དག་སྐྱེད་དོ་སྙམ་དུ་རྣམ༷་པར༷་མི༷་རྟོག༷་ཅིང་འབྲས་བུ་རྣམས་ཡང་ནས་ཡང་དུ་བསྐྱེད་ཀྱང་སྐྱོ༷་བ༷་མེ༷ད་དེ་སེམས་ཅན་རྣམས་ཀྱི་ལས་ཀྱི་རྒྱུ་ལས་དེ་ལྟར་ས་ཆེན་པོ་ལས་ཇི་སྲིད་འཇིག་རྟེན་གནས་ཀྱི་བར་དུ་རྩ་ཤིང་ལ་སོགས་པ་སྐྱེ་བ་ན་བྱེད་པོ་གཞན་གྱིས་དབེན་པ་རྟེན་ཅིང་འབྲེལ་བའི་ཚུལ་ཏེ་དེས་མཚོན་ནས་ཕྱིའི་ཆོས་ཐམས་ཅད་ཀྱང་རང་རང་གི་རྒྱུ་ལས་སྐྱེ་ཞིང་རྣམ་པར་རྟོག་པ་མེད་པར་འདུ་བྱེད་པ་ཤེས་པར་བྱའོ། །
2025-10-13 13:26:18,892 [INFO] Time taken to process commentary text: 8.87s
2025-10-13 13:26:18,892 [INFO] Processing commentary text: གཉིས་པ་སངས་རྒྱས་སྲས་དང་སོགས་ཚིགས་བཅད་གཅིག་སྟེ། སངས༷་རྒྱས༷་ཀྱི་སྲས༷་བྱང་ཆུབ་སེམས་དཔའ་རྣམས་དང༷་ཉན༷་ཐོས༷་རྣམས་དང་རང༷་རྒྱལ༷་དང་ལྷ༷་རྣམ༷ས་དང༷་། དེ་ལས་གཞན་པའི་འགྲོ༷་བ༷་མི་ལ་སོགས་པ་ཀུན༷་གྱི༷་བདེ༷་བ་དང༷་སྐྱིད་པའི་ཆོས༷་རྣམ༷ས་ཇི༷་སྙེད༷་པ༷་དེ༷་ཀུན༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་མཆོག༷་ལ༷ས་བྱུང༷་སྟེ་ཤེར་ཕྱིན་ལས་སངས་རྒྱས་འབྱུང་ལ་དེས་ཆོས་བསྟན་པ་ལས་མངོན་མཐོ་ངེས་ལེགས་ཀྱི་ཡོན་ཏན་ཀུན་འབྱུང་གི་གཞན་གྱིས་བསྟན་པ་མེད་པར་དགེ་སྡིག་གི་རྒྱུ་འབྲས་ཁོང་དུ་ཆུད་པའི་འཇིག་རྟེན་པའི་ཡང་དག་པའི་ལྟ་བའང་མི་འབྱུང་བར་ངེས་ཏེ་རང་སྟོབས་ཁོ་ནས་ཤེས་མི་ནུས་པའི་ཕྱིར་རོ། །འཇིག་རྟེན་པའི་ཡང་དག་པའི་ལྟ་བ་མེད་ན་འཇིག་རྟེན་པའི་བདེ་བ་ཀུན་ཀྱང་སྒྲུབ་པར་མི་འགྱུར་བས་མི་འབྱུང་ལ། ཡང་དག་པ་འཇིག་རྟེན་ལས་འདས་པའི་ལམ་དང་འབྲས་བུ་ནི་ལྟ་ཅི་སྨོས་པའི་ཕྱིར་རོ། །རྣམ་པ་གཅིག་ཏུ་ན་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཤེས་རབ་བླ་ན་མེད་པའི་དོན་ཏེ། དེ་ནི་བདེན་པ་གཉིས་ཀྱི་རང་བཞིན་ལ་ཕྱིན་ཅི་མ་ལོག་པར་ཇི་ལྟ་བ་བཞིན་དུ་འཇུག་པའི་བློའོ། །དེས་ན་བདེན་པ་གཉིས་ཀྱི་ཚུལ་ལ་ཕྱིན་ཅི་མ་ལོག་པའི་བློ་ཐམས་ཅད་ཀྱང་དེའི་ཁོངས་སུ་འདུས་ཤིང་དེའི་ཆ་ཤས་སུ་གཏོགས་པའི་ཕྱིར་མངོན་མཐོ་དང་ངེས་ལེགས་སྒྲུབ་པའི་ཤེས་རབ་ཐམས་ཅད་ཀྱང་དངོས་སམ་བརྒྱུད་ནས་དེ་ལ་བརྟེན་པའོ། །དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལས་འཁོར་འདས་ཀྱི་བདེ་བ་ཐམས་ཅད་འབྱུང་ཡང་ཤེས༷་རབ༷་དེ༷་ལ་ནི༷་ནམ༷་ཡང༷་ཟ༷ད་པ༷་དང་འཕེལ༷་བ༷་མེ༷ད་དེ་དེ་བཞིན་དུ་གནས་སོ། །
2025-10-13 13:26:29,792 [INFO] Time taken to process commentary text: 10.91s
2025-10-13 13:26:29,792 [INFO] Processing commentary text: གཉིས་པ་ལ་དཔེ་ལུགས་འབྱུང་འཁོར་བའི་རྟེན་འབྲེལ་དང་། དོན་ལུགས་ལྡོག་རྣམ་བྱང་གི་རྟེན་འབྲེལ་གྱི་ཚུལ་གྱིས་བསྟན་པ་གཉིས། དང་པོ། སེམས་ཅན་ཐ་མ་སོགས་ཚིགས་བཅད་གཅིག་སྟེ། འཇིག་རྟེན་འདི་ན་ལུས་དང་ལོངས་སྤྱོད་ལ་ལྟོས་ནས་སེམ༷ས་ཅ༷ན་ཐ་མ༷་ངན་སོང་གསུམ་དང་འབྲིང༷་མི་དང༷་མཆོག༷་ཏུ་གྱུར༷་པ་ལྷ་སྟེ་སེམས་ཅན་གྱི་རིས་ཇི༷་སྙེད༷་ཡོད་པ༷་དེ༷་ཀུན༷་རྩ་བ་མ༷་རིག༷་པ་ལ༷ས་བྱུང༷་བར་བདེ༷་བར༷་གཤེ༷གས་པས༷་གསུང༷ས་སྟེ། ཆོས་རྣམས་ཐམས་ཅད་རྒྱུ་ལས་བྱུང་། དེ་རྒྱུ་དེ་བཞིན་གཤེགས་པས་གསུངས། ཞེས་པ་བཞིན་དུ་ང་དང་བདག་ཏུ་འཛིན་པའི་རྣམ་པར་རྟོག་པ་གང་ཞིག་ཡང་དག་པའི་དོན་མ་མཐོང་ཞིང་ཕྱིན་ཅི་ལོག་ཏུ་འཛིན་པའི་སེམས་བྱུང་དེ་ལ་མ་རིག་པ་ཞེས་བརྗོད་ལ། མ་རིག་པ་དེ་ལས་འདུ་བྱེད་ལ་སོགས་པ་རྟེན་འབྲེལ་ཡན་ལག་བཅུ་གཉིས་འབྱུང་བས་ན། ཟག་བཅས་ཀྱི་ལས་དང་སྲིད་པ་སོགས་ཉོན་མོངས་པའི་རྐྱེན༷་རྣམ༷ས་ཚོགས༷་ནས༷་སྡུག༷་བསྔལ༷་གྱི་འཁྲུ༷ལ་འཁོར༷་ཏེ་དུ་མར་འགྱུར་ཞིང་ཡང་ནས་ཡང་དུ་འཁོར་བའི་རང་བཞིན་ཅན་འདི་རབ༷་ཏུ༷་འབྱུང༷་ལ། སེམས་ཅན་གྱི་ཁམས་ཀྱི་མ༷་རིག༷་པའི་འཁྲུལ༷་འཁོར༷་དེ༷་ནི༷་འབྲས་བུ་བྱུང་བས་ཟ༷ད་པ་མེ༷ད་ལ་འཕེལ༷་བའང༷་མེ༷ད་དེ་དེ་བཞིན་དུ་གནས་སོ། །དེས་ན་རང་བཞིན་མ་གྲུབ་བཞིན་དུ་སྣང་བ་ཡིན་པས་སྒྱུ་མའི་སྣང་བ་ལྟ་བུའི་སྲིད་པ་ལ་འཕེལ་འགྲིབ་མི་མངོན་པ་ནི་ཆོས་ཀྱི་དབྱིངས་ཀྱིས་ཀླས་པའི་འཇིག་རྟེན་གྱི་ཁམས་སྤྱི་ཡི་དབང་དུ་བྱས་ཏེ་ཐ་སྙད་ཀྱི་ངོས་ནས་གསུངས་པའོ། །
2025-10-13 13:26:39,788 [INFO] Time taken to process commentary text: 10.00s
2025-10-13 13:26:39,788 [INFO] Processing commentary text: གཉིས་པ་ཡེ་ཤེས་ཚུལ་སྒོ་སོགས་ཚིགས་བཅད་གཅིག་སྟེ། མི་སློབ་པ་སངས་རྒྱས་ཀྱི་ཡེ༷་ཤེས༷་དང་དེའི་ཚུལ༷་དང་མཐུན་པ་བསྒོམ་པའི་ལམ་དང་དེའི་སྒོ་ཉིད་དུ་གྱུར་པ་མཐོང་ལམ་དང་། དེ་སྐྱེ་བའི་ཐབས༷་སྦྱོར་ལམ་དང༷་དེའི་རྩ༷་བ༷་ཚོགས་ཀྱི་ལམ་ཇི༷་སྙེད༷་པ༷་དེ༷་ཀུན༷་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ༷་མཆོག༷་ལ༷ས་བྱུང༷་སྟེ་བདག་མེད་རྟོགས་པ་ལས་དེ་ཀུན་འབྱུང་བས་སོ། །ཤེས་རབ་རྣམ་པ་གསུམ་དགེ་བའི་བཤེས་གཉེན་དེས་ཚོགས་བསགས་པ་ལ་སོགས་པའི་རྐྱེན༷་རྣམ༷ས་ཚོགས༷་ནས༷་རང་ལམ་གྱི་སྤང་བྱ་སྤོང་བ་དང་རྟོགས་པའི་ཡོན་ཏན་སྐྱེད་པ་འཇིག་རྟེན་ལས་འདས་པར་བྱེད་པའི་ལས་ཀྱི་འཁྲུལ་འཁོར་རམ་ཡེ༷་ཤེས༷་ཀྱི་འཁྲུལ༷་འཁོར༷་རབ༷་ཏུ༷་འབྱུང༷་ལ་དེའི་རྩ་བ་ཤེས༷་རབ༷་ཀྱི་ཕ༷་རོལ༷་ཏུ་ཕྱིན༷་པ་ལ༷་ནམ་ཡང་རྒྱུན་ཆད་པའི་ཟ༷ད་པ་མེ༷ད་ལ། སྔ་མའི་གནས་སྐབས་ལས་ལྷག་པར་འཕེལ༷་བ༷འང་མེ༷ད་དེ་དེ་བཞིན་དུ་གནས་སོ། །དེ་ལྟར་ཡང་ནམ་མཁའ་མཛོད་ཀྱིས་ཞུས་པའི་མདོ་ལས་རྒྱུ་ལ་བརྟེན་ཏེ་བྱུང་བ་ཡི། །ཆོས་རྣམས་ཐམས་ཅད་རབ་ཤེས་ན། །དེ་ཡི་མཛོད་ནི་མི་ཟད་དེ། །ཆོས་ཀྱི་མཛོད་ནི་བསམ་མི་ཁྱབ། །ཆོས་བཞི་འདི་དག་མི་ཟད་པར། །འཇིག་རྟེན་མགོན་པོས་རབ་གསུངས་ཏེ། །སེམས་ཅན་ནམ་མཁའ་བྱང་ཆུབ་སེམས། །དེ་བཞིན་སངས་རྒྱས་ཆོས་རྣམས་སོ། །ཅི་སྟེ་དེ་དག་རྫས་ཡིན་ན། །དེ་དག་ཡོངས་སུ་ཟད་འགྱུར་གྱི། །དེ་དག་མེད་པས་མི་ཟད་ཅེས། །དེ་བས་དེ་ནི་མི་ཟད་གསུངས། །ཞེས་གསུངས་སོ། །
2025-10-13 13:26:49,184 [INFO] Time taken to process commentary text: 9.39s
2025-10-13 13:26:49,184 [INFO] Processing commentary text: ༈དོན་བསྡུ་བ། གསུམ་པ་དོན་བསྡུ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། དེ་ལྟར་འཁོར་འདས་ཀྱི་ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་ཙམ་གྱི་སྣང་བ་ཡིན་པར་ཤེས་པ་ནི་སངས་རྒྱས་ཀྱི་ཆོས་ཀྱི་གཅེས་པ་ཟབ་མོ་ཁོང་དུ་ཆུད་པ་སྟེ་དེ་ལྟར་རྟོགས་པ་དེས་ཆོས་ཀྱི་སྣང་བ་ཐོབ་པ་དང་སངས་རྒྱས་ཆོས་ཀྱི་སྐུ་མཐོང་བ་ཡིན་པར་གསུངས་པས་བདེན་པ་གཉིས་སུ་ཕྱེ་བའི་ཀུན་རྫོབ་ཀྱི་བདེན་པ་ནི་རྟེན་འབྲེལ་བསླུ་མེད་ཀྱི་ཚུལ་དུ་ཁོང་དུ་ཆུད་པར་བྱའོ། །བྱང༷་ཆུབ༷་སེམ༷ས་དཔའ༷་གང༷་ཞིག༷་རྟེན༷་ཅིང༷་འབྲེལ༷་བར་འབྱུང༷་བའི་ཆོས་འདི་ལ༷་རིགས་པས་ལེགས་པར་དཔྱད་ན་རྟེན་ནས་འབྱུང་བ་དཔྱད་མི་བཟོད་པ་ཙམ་ལས། དོན་དམ་པར་རང་གི་ངོ་བོས་སྐྱེ༷་བ་མེ༷ད་པ་དང་ཟ༷ད་པ༷་སྟེ་འགགས་པ་མེ༷ད་པར༷་ཡེ་ནས་ཆོས་ཀྱི་དབྱིངས་ཀྱི་ངོ་བོ་ཉིད་དུ་མཉམ་པ་ཡི་བདེན་གཉིས་དབྱེར་མེད་པའི་ཤེས༷་རབ༷་ཀྱི་ཕ་རོལ་ཏུ་ཕྱིན་པའི་དོན་ཟབ་མོ་འདི༷་ལྟ་བུ་ཤེས༷་པར་བྱས་ཏེ་གོ༷མས་ན། དེའི་བྱེད་ལས་ཉི༷་མ༷་སྤྲིན༷་མེ༷ད་ཅིང་འོ༷ད་ཟེར༷་འཕྲོ༷་བས༷་མུན༷་པ་མ་ལུས་པ་བསལ༷་བ་ལྟར༷། གློ་བུར་བའི་སྒྲིབ་པ་མ༷་རིག༷་པའི་ཐིབ༷་པོ༷་མ་ལུས་པ་བཅོ༷མ་ནས༷་ཆོས་ཀྱི་དབྱིངས་དང་གཉིས་སུ་མེད་པ་རང༷་བྱུང༷་གི་ཡེ་ཤེས་ཉིད་ཐོབ༷་སྟེ་སངས་རྒྱས་པར༷་འགྱུར༷་རོ། །ཞེས་སོ། །༈གྲོགས་གཞན་ལྔ་བཤད་པ།
2025-10-13 13:26:57,607 [INFO] Time taken to process commentary text: 8.43s
2025-10-13 13:26:57,607 [INFO] Processing commentary text: གཉིས་པ་ཕར་ཕྱིན་གཞན་ལྔ་བཤད་པ་ལ། བསམ་གཏན་བརྩོན་འགྲུས་བཟོད་པ་ཚུལ་ཁྲིམས་སྦྱིན་པ་ལྔ་ལས། ༈བསམ་གཏན་གྱི་ཕར་ཕྱིན་བཤད་པ། དང་པོ་བསམ་གཏན་གྱི་ཕར་ཕྱིན་བཤད་པ་ལ། འབྲས་བུ་དམ་པའི་རྟེན་དུ་གྱུར་པའི་བསམ་གཏན་ལ་བསླབ་པ། བསླབ་ཀྱང་རང་དོན་དུ་ཆགས་པ་མེད་པ། ཆགས་པ་མེད་པའི་སྒོ་ནས་གཞན་དོན་དུ་འཇུག་པ། བསམ་པའི་དབྱེ་བས་མཆོག་དམན་དུ་གྱུར་པའི་ཚུལ་གྱིས་མཇུག་བསྡུ་བ་བཞི། ༈འབྲས་བུ་དམ་པའི་རྟེན་དུ་གྱུར་པའི་བསམ་གཏན་ལ་བསླབ་པ། དང་པོ་ལ་བསམ་གཏན་བཞི་ལ་བསླབ་པ་དང་། གཟུགས་མེད་ཀྱི་སྙོམས་འཇུག་བཞི་ལ་བསླབ་པའོ། །དང་པོ། མཐུ་ཆེན་ལྡན་པ་སོགས་ཚིགས་བཅད་གཅིག་སྟེ། ཡོན་ཏན་བསྒྲུབ་པའི་མཐུ༷་ཆེན༷་པོ་དང་ལྡན༷་པ༷་བྱང་ཆུབ་སེམས་དཔའ་དེ་བས༷མ་གཏན༷་བཞིས༷་ཀྱང༷་གན༷ས་ཤིང་འདྲིས་པར་ཡང་བྱེ༷ད་ལ༷། དེའི་ཚེ་དེ་ལ་མཚན་འཛིན་གྱིས་རྟེན༷་པ༷ར་བྱེ༷ད་པ༷་མ༷་ཡི༷ན་ཞིང་རོ་མྱོང་ནས་གན༷ས་པར༷་བྱེ༷ད་པ༷འང་མེ༷ད་མོད། འོན༷་ཀྱང༷་བས༷མ་གཏན༷་གྱི་དངོས་གཞི་སོ་སོའི་ཡན༷་ལག༷་རྟོག་དཔྱོད་ལ་སོགས་པ་དང་བཅས༷་པ༷་བཞི༷་པོ༷་འདི༷་བྱང༷་ཆུབ༷་དམ༷་པ༷་མཆོག༷་གི་སྤང་རྟོགས་ཐོབ༷་པ༷་ཡི༷་རྟེན༷་དུ༷་འགྱུར༷་ཏེ་མཐོང་བའི་ལམ་ལ་སོགས་པ་ནི་བསམ་གཏན་གྱི་སེམས་ལ་བརྟེན་པའི་ཕྱིར་རོ། །
2025-10-13 13:27:04,937 [INFO] Time taken to process commentary text: 7.33s
2025-10-13 13:27:04,937 [INFO] Processing commentary text: གཉིས་པ་ཤེས་རབ་མཆོག་ཐོབ་སོགས་ཚིགས་བཅད་གཅིག་སྟེ། ཤེས༷་རབ༷་མཆོག༷་ཐོབ༷་པའི་བྱང་ཆུབ་སེམས་དཔའ་བས༷མ་གཏན༷་དག༷་ལ༷་གན༷ས་པ༷་ནི༷་གཟུགས༷་མེ༷ད་པའི་ཏིང༷་ངེ་འཛིན༷་དམ༷་པ༷་བཞི༷་ཡང༷་ཉ༷མས་སུ༷་མྱོང༷་ཡང་དེ་ལ་ཞེན་པར་མི་བྱེད་ཀྱི། གཟུགས་མེད་ཀྱི་བས༷མ་གཏན༷་འདི༷་དག༷་སྡིག་སྡུག་མེད་པ་དང་མངོན་ཤེས་སོགས་ཀྱི་མཐུན་རྐྱེན་དུ་གྱུར་པ་ཡིན་པས་བྱ༷ང་ཆུབ༷་དམ༷་པ༷་མཆོག༷་ཐོབ་པ་ལ༷་ཕན༷་པའི་རྐྱེན་དུ་གྱུར་པའི་ཕྱིར་སློབ་པ་ཡིན་གྱི། བྱང༷་ཆུབ༷་སེམ༷ས་དཔའ༷་དེ་ཉན་ཐོས་ལྟར་རང་གི་རྒྱུད་ཀྱི་ཟག༷་པ༷་ཟ༷ད་ནས་ཞི་བ་ཕྱོགས་གཅིག་པའི་འབྲས་བུ་མངོན་དུ་བྱེད་པའི་ཕྱིར༷་ནི་དེ་ལ་སློབ༷་པ༷་མི༷ན་ནོ། །༈བསླབ་ཀྱང་རང་དོན་དུ་ཆགས་པ་མེད་པ།
2025-10-13 13:27:07,212 [INFO] Time taken to process commentary text: 2.27s
2025-10-13 13:27:07,212 [INFO] Processing commentary text: གཉིས་པ་ལ་མདོར་བསྟན་རྒྱས་བཤད་གཉིས། དང་པོ། འདི་ནི་ཡོན་ཏན་སོགས་ཚིགས་བཅད་གཅིག་སྟེ། ཚུལ་འདི༷་ནི༷་ཡོན༷་ཏན༷་མཐའ་དག་སོག༷་པར་བྱེད་པའི༷་བྱང་སེམས་རྣམས་ཀྱི་ངོ༷་མཚར༷་རྨད༷་དུ་བྱུང༷་བ་སྟེ༷། གང་ཞེ་ན་བས༷མ་གཏན༷་གྱི་ཏིང༷་ངེ༷་འཛིན༷་ལ༷་གན༷ས་ནས༷་ཤེས་རབ་ཀྱིས་དེ་ལ་མཚ༷ན་མ༷་མེ༷ད་པར་རྟོགས་སོ། །བསམ་གཏན་དེ༷་ལ༷་གན༷ས་པའི་བྱང་ཆུབ་སེམས་དཔའ་རྣམ༷ས་གལ༷་ཏེ༷་ལ༷ས་ནི༷་ཞིག༷་པར་གྱུར༷་ཏེ་ཚེ་བརྗེས་ན༷། སེམས་ཅན་སྨིན་པ་སོགས་ཀྱི་དོན་དུ་རང་གི་བས༷མ་པ༷་ཇི༷་ལྟ་བ་བཞིན༷་དུ་འདོ༷ད་པའི༷་ཁ༷མས་སུ༷་ཡོངས༷་སུ༷་སྐྱེ༷་བ་ལེན་པའོ། །
2025-10-13 13:27:09,635 [INFO] Time taken to process commentary text: 2.42s
2025-10-13 13:27:09,635 [INFO] Processing commentary text: གཉིས་པ་ལ་དཔེ་དོན་གཉིས། དང་པོ། དཔེར་ན་འཛམ་གླིང་སོགས་ཚིགས་བཅད་གཅིག་སྟེ། དེ་ལྟར་རྒྱུ་སྙོམས་འཇུག་གི་བསམ་གཏན་ཐོབ་བཞིན་དུ་འབྲས་བུ་བསམ་གཏན་གྱི་ལྷར་མི་སྐྱེ་བར་མར་འདོད་པའི་ཁམས་སུ་སྐྱེ་བ་དེ་ཅི་ཞིག་གིས་ཡིན་ཞེ་ན་བསམ་གཏན་ལ་མ་ཆགས་ཤིང་རང་གི་ཡོན་ཏན་གྱི་ཆོས་རྫོགས་པའི་དོན་དུ་ཡིན་ཏེ། དཔེར༷་ན༷་འཛམ༷་བུའི་གླིང༷་གི་མི༷་ཞིག༷་སྔོ༷ན་ཆ༷ད་ལྷ༷་ཡི་ཡུལ༷་གྱི༷་ཆར་གནས་པ་ལྷ༷་ཡི༷་གྲོང༷་ཁྱེར༷་ལྟ་ན་སྡུག་པ་ལ་སོགས་པ་མཆོག༷་ཏུ༷་གྱུར་པ་དེར་མ༷་ཕྱིན༷་ལ། ཕྱིས༷་ཞིག་ན་དེར་སོང༷་སྟེ༷་དེ༷་ན༷་ལྷ་རྣམས་ཀྱིས་ཡོངས༷་སུ༷་བཟུང༷་བའི༷་ཁང་བཟང་དང་སྐྱེད་མོས་ཚལ་ལ་སོགས་པའི་ཡུལ༷་ཡིད་དུ་འོང་བ་དེ༷་རྣམ༷ས་མཐོང༷་ནས༷་དེ་ལ་མ་ཆགས་པར་ཕྱིར༷་འཛམ་གླིང་འདིར༷་འོང༷་བར༷་གྱུར༷་ན༷་མི་དེ་ལྷ་ཡི་ཡུལ་གྱི་བཀོད་པ་མཐོང་ཡང་མ་ཆགས་པས་དེར་མི་སྡོད་པ་དེ་འཛམ་གླིང་འདིའི་ཡུལ་ལ་སོགས་པ་ལ་ཆགས༷་པར༷་མི༷་བྱེ༷ད་པ་ལྟར༷་དུ་ཡིན་ནོ། །
2025-10-13 13:27:14,140 [INFO] Time taken to process commentary text: 4.51s
2025-10-13 13:27:14,140 [INFO] Processing commentary text: གཉིས་པ། དེ་བཞིན་བྱང་ཆུབ་སོགས་ཚིགས་བཅད་གཅིག་སྟེ། དཔེ་དེ༷་བཞིན༷་དུ་བྱང༷་ཆུབ༷་སེམ༷ས་དཔའི༷་ཡོན༷་ཏན༷་མཆོག༷་ཤེས་རབ་སྙིང་རྗེ་ལ་སོགས་པ་འཆང༷་བ༷། ཏིང་ངེ་འཛིན་གྱི་རྣལ༷་འབྱོར༷་ལ་བརྩོན༷་ཏེ༷་བས༷མ་གཏན༷་བཞི་སོགས་ཀྱི་ཏིང༷་ངེ་འཛིན༷་ལ༷་གན༷ས་ནས༷་དེ་ལ་ཞེན་པར་མི་བྱེད་པར་ཕྱིར༷་ཡང༷་འདོ༷ད་པའི་ཁ༷མས་སུ་གན༷ས་ཏེ༷་སྔར་གྱི་བསམ་གཏན་དང་འདོད་ཁམས་ཀྱི་ཆོས་ལའང་ཆགས༷་པ༷་མེ༷ད་དོ། །འདོད་པར་སྐྱེས་ཀྱང་འདོད་པའི་འདོད་ཆགས་སོགས་ཀྱིས་མི་གོས་ཏེ། དཔེར་ན་ཆུ༷་ཡིས༷་པ༷དྨ༷་ལ་མི་གོས་པ་བཞིན༷་དུ༷་བྱིས༷་པའི༷་ཆོས༷་ལ་མི༷་གན༷ས་པའི་ཕྱིར་རོ། །༈ཆགས་པ་མེད་པའི་སྒོ་ནས་གཞན་དོན་དུ་འཇུག་པ།
2025-10-13 13:27:16,297 [INFO] Time taken to process commentary text: 2.15s
2025-10-13 13:27:16,297 [INFO] Processing commentary text: གསུམ་པ་ལ། མདོར་བསྟན། རྒྱས་བཤད་གཉིས། དང་པོ། བདག་ཉིད་ཆེན་པོ་སོགས་ཚིགས་བཅད་གཅིག་སྟེ། བྱང་སེམས་དེ་བསམ་གཟུགས་ཐོབ་ཀྱང་དེར་སྐྱེ་བར་མི་བྱེད་པར་སླར་འདོད་ཁམས་སུ་སྐྱེ་བའི་དགོས་པ་ནི། བདག༷་ཉི༷ད་ཆེན༷་པོ༷་དེས་ཆོས་བསྟན་པ་སོགས་ཀྱི་སྒོ་ནས་སེམ༷ས་ཅ༷ན་ཡོང༷ས་སུ༷་སྨིན༷་པར་བྱ༷་བ་དང༷་། སངས་རྒྱས་ཀྱི་ཞིང༷་སྦྱོང༷་བ་དང་ཕ༷་རོལ༷་ཏུ་ཕྱིན༷་པ་རྣམས་རྫོགས༷་པའི་དོན༷་བྱེ༷ད་པ་ཁོ༷་ནར༷་ཟ༷ད་དེ་རྒྱུ་གཞན་གྱིས་ནི་མ་ཡིན་ནོ། །འོ་ན་དེ་གསུམ་གཟུགས་མེད་པའི་ཁམས་སོགས་སུ་འདི་བསྒྲུབ་པས་ཆོག་མོད་སྙམ་ན། གཟུགས་མེད་ན་ཆོས་བསྟན་པ་དང་སྦྱིན་པའི་ཡུལ་སོགས་མེད་པས་དེར་བྱང༷་ཆུབ༷་ཀྱི་ཡོན༷་ཏན༷་བསྐྱེད་པའི་རྒྱུ་སྦྱིན་སོགས་ཕ༷་རོལ༷་ཏུ་ཕྱིན༷་པ་བས་པོ་ཆེ་འགྲུབ་པ་ལས་ཉ༷མས་པར་འགྱུར༷་ཏུ་འོང༷་ངོ་ཞེས༷་གཟུགས༷་མེ༷ད་ཀྱི་ཁ༷མས་སུ༷་བྱང་སེམས་དེས་སྐྱེ༷་བ༷་དོན༷་དུ༷་གཉེར༷་བར་མི༷་བྱེ༷ད་དོ། །
2025-10-13 13:27:21,008 [INFO] Time taken to process commentary text: 4.72s
2025-10-13 13:27:21,008 [INFO] Processing commentary text: གཉིས་པ་ལ་དཔེ་དང་དོན་གཉིས། དང་པོ། དཔེར་ན་མི་ཞིག་སོགས་ཚིགས་བཅད་གཅིག་སྟེ་དཔེར༷་ན༷་མི༷་ཞིག༷་གིས་རིན༷་ཆེན༷་གྱི་གཏེར༷་རྣམ༷ས་རྙེད༷་པར་གྱུར༷་ནས༷་ཀྱང་། དེ༷་ནས་གཏེར་དེ་ལ༷་རང་ཉིད་ཆགས་པའམ་འདོ༷ད་པའི༷་བློ༷་ནི༷་བསྐྱེ༷ད་པར༷་མ༷་བྱས༷་ཏེ་མ་བླངས་པར་སོང་ལ༷། མི་དེས༷་ཀྱང༷་དུས༷་གཞན༷་ཞིག༷་ན༷་གཞན་གྱི་དོན་དུ་གཏེར་ཆེན་པོ་དེ༷་དག༷་ཡོངས༷་སུ་བླངས༷་ཤིང༷་། བླངས༷་ནས༷་རང་གི་ཁྱིམ༷་དུ༷་སོང༷་སྟེ༷་དེ་ལ་ཆགས༷་པར༷་མི༷་བྱེ༷ད་པར་གཉེན་བཤེས་རྣམས་ལ་སྟེར་བ་ལྟར༷་དུ་དཔེ་བཀོད་ནས་ཤེས་པར་བྱའོ། །
2025-10-13 13:27:22,888 [INFO] Time taken to process commentary text: 1.88s
2025-10-13 13:27:22,888 [INFO] Processing commentary text: གཉིས་པ། དེ་བཞིན་བྱང་ཆུབ་སོགས་ཚིགས་བཅད་གཅིག་སྟེ། དཔེ་དེ༷་བཞིན༷་དུ་བྱང༷་ཆུབ༷་སེམ༷ས་དཔའ༷་མཁ༷ས་པ༷་སེམས་ཅན་རྣམས་ལ་འཕྲལ་དུ་དགའ༷་བ༷་དང༷་ནམ་ཕུག་གི་བདེ༷་བ་སྦྱིན༷་པར་བྱེད་པ་དེ་དག་བས༷མ་གཏན༷་གྱི་ཏིང༷་ངེ་འཛིན༷་མི་མཐུན་ཕྱོགས་ཀྱི་སྐྱོན་ཞི༷་བ༷་བཞི༷་པོ་ཐོབ༷་ནས༷། བས༷མ་གཏན༷་གྱི་བདེ༷་བ་དང་ལྡན༷་པ་ལ་མ་ཆགས་པར་འབྲས་བུ་སྐྱེ་བའི་བས༷མ་གཏན༷་གྱི་ཏིང༷་ངེ་འཛིན༷་ཐོབ༷་པ་བཏང༷་སྟེ༷། འགྲོ༷་བ་ལ༷་སྙིང༷་བརྩེར༷་ལྡན༷་པ༷་རྣམས་ནི་ཕྱིར༷་ཡང༷་འདོ༷ད་པའི་ཁ༷མས་སུ་འཇུག༷་སྟེ་འདོད་པའི་ཁམས་འདིར་སྡུག་བསྔལ་བ་མང་བས་ཞིང་སྦྱང་བའི་དམིགས་རྣམ་གསོས་འདེབས་པ་དང་། ཕར་ཕྱིན་སྒྲུབ་པའི་ཡུལ་ཡོད་པས་ཚོགས་མྱུར་དུ་རྫོགས་པ་དང་། ཆོས་བསྟན་པས་སེམས་ཅན་རྣམས་སྐྱོ་ཞིང་སྨིན་པར་ནུས་པས་བྱང་ཆུབ་སེམས་དཔའ་མྱུར་དུ་འཚང་རྒྱ་བར་འདོད་པས་འདོད་པའི་ཁམས་འདིར་སྐྱེས་ན་ཚོགས་མྱུར་དུ་རྫོགས་པའི་ཕྱིར་རོ། །༈བསམ་པའི་དབྱེ་བས་མཆོག་དམན་དུ་གྱུར་པའི་ཚུལ་གྱིས་མཇུག་བསྡུ་བ།
2025-10-13 13:27:28,147 [INFO] Time taken to process commentary text: 5.25s
2025-10-13 13:27:28,147 [INFO] Processing commentary text: བཞི་པ་ལ་སྤང་བྱ་དམན་པ་དང་། བླང་བྱ་མཆོག་གི་ཚུལ་གཉིས། དང་པོ། གལ་སྟེ་བྱང་ཆུབ་སོགས་ཚིགས་བཅད་གཅིག་སྟེ། གལ༷་ཏེ༷་བྱང༷་ཆུབ༷་སེམ༷ས་དཔ༷འ་རྣམ་པར་ཐར་པའི་ཏིང༷་འཛི༷ན་དང་བས༷མ་གཏན༷་བཞི་ལ་གན༷ས་ཀྱང་། ཉན་ཐོས་དགྲ༷་བཅོ༷མ་པ་དང་ར༷ང་རྒྱལ༷་གྱི་ཐེག༷་པར༷་འདོ༷ད་པའི༷་བློ༷་བསྐྱེ༷ད་ན༷། ཐེག་ཆེན་གྱི་ལམ་ལ་ལྟོས་ན་དེ་ལྟ་བུ་ནི་མ༷ཉམ་པ༷ར་མ༷་བཞ༷ག་པ་དང་། རྒོ༷ད་ཅིང༷་སེམ༷ས་གཡེ༷ངས་པར་གྱུར༷་པ༷་ཡིན་ཏེ༷། རྒྱུ་མཚན་ཅིའི་ཕྱིར་ན་དམན་ལམ་ཡིད་བྱེད་དེས་སེམས་ཕྲོགས་པར་གྱུར་ནས་ཐེག་པ་ཆེན་པོའི་དོན་ལས་གཡེངས་པས་ན་དོན་ཆེན་པོ་འབྲས་བུ་སང༷ས་རྒྱས༷་ཀྱི་ཡོ༷ན་ཏན༷་ལས་ཡོང༷ས་སུ་ཉམ༷ས་པ་མཉན༷་པ༷་གྲུ་ཞིག༷་པ་རིན་པོ་ཆེའི་གླིང་དུ་མི་ཕྱིན་པ་བཞི༷ན་ནོ། །
2025-10-13 13:27:30,903 [INFO] Time taken to process commentary text: 2.75s
2025-10-13 13:27:30,903 [INFO] Processing commentary text: གཉིས་པ། གཞན་ཡང་གཟུགས་དང་སོགས་ཚིགས་བཅད་གཅིག་སྟེ། ཚུལ་དེ་ལས་གཞ༷ན་དུ་གྱུར་པ་ཡ༷ང་འདི་ལྟ་སྟེ། གཟུ༷གས་དང༷་སྒྲ༷་དང་དེ༷་བཞི༷ན་དུ༷་དྲི་དང༷་རོ༷་དང་རེ༷ག་བྱ་ད༷ང་བཅས་པ་སྟེ་འདོ༷ད་པའི་ཡོན༷་ཏན་ལྔ༷་ལ༷་དགའ་ཞིང་ཆགས་པས་དེ་སྒྲུབ་པ་ལ་མངོ༷ན་པར༷་བརྩོན༷་པར་གྱུར༷་ཀྱང༷་། དགྲ༷་བཅོ༷མ་དང་རང༷་རྒྱལ༷་གྱི་ཐེག༷་པ་འདོད་པ་དང་བྲལ༷་ལ་བླ་ན་མེད་པའི་བྱང༷་ཆུབ༷་ཀྱི་སེམ༷ས་བསྐྱེད་པའམ་བྱང་ཆུབ་སེམས་དཔའི་ལམ༷་ལ་དགའ༷་ན༷་དཔའ༷་བོ༷་དེ་ནི་རྟག༷་ཏུ༷་མཉམ༷་པར་བཞག༷་པ་ཡི༷ན་པ༷ར་ཤེས༷་པར༷་བྱ༷་སྟེ་འདོད་པའི་ཡོན་ཏན་ལྔས་གཡེངས་པར་འགྱུར་ཀྱང་ཐམས་ཅད་མཁྱེན་པའི་བར་ཆད་ཀྱི་སེམས་མ་བསྐྱེད་པས་དོན་ཆེན་པོ་ལ་སེམས་རྩེ་གཅིག་པར་གྱུར་པས་མཉམ་བཞག་ཡིན་ཞེས་སོ། །དེ་ལྟར་ན་བྱང་ཆུབ་སེམས་དཔའི་བསམ་གཏན་ཐམས་ཅད་ནི་འབྲས་བུ་རྫོགས་བྱང་ཐོབ་པའི་ཡན་ལག་ཏུ་གྱུར་པ་དང་། གཞན་དོན་སྙིང་རྗེས་ཟིན་པའི་ཐབས་སུ་གྱུར་པ་དང་། རང་བཞིན་མེད་པར་རྟོགས་པའི་ཤེས་རབ་ཀྱིས་ཟིན་པས་མ་ཆགས་པའི་ཚུལ་གྱིས་འཇུག་པའི་ཁྱད་པར་འདི་གསུམ་གྱིས་ཐེག་པ་ཆེན་པོའི་བསམ་གཏན་བཤད་པའི་ཚུལ་འདི་ཕར་ཕྱིན་འོག་མ་ཀུན་ལའང་དེ་ལྟར་ཡིན་ནོ། །
2025-10-13 13:27:37,648 [INFO] Time taken to process commentary text: 6.75s
2025-10-13 13:27:37,648 [INFO] Processing commentary text: ༈བརྩོན་འགྲུས་ཀྱི་ཕར་ཕྱིན་བཤད་པ། གཉིས་པ་བརྩོན་འགྲུས་ལ། གཞན་དོན་དུ་བརྩོན་པར་གདམས་པ། མི་ཞུམ་པར་བརྩོན་པ། འཁོར་གསུམ་དག་པའི་ཚུལ་གྱིས་བརྩོན་པ་གསུམ། ༈གཞན་དོན་དུ་བརྩོན་པར་གདམས་པ། དང་པོ་ལ་མདོར་བསྟན། རྒྱས་བཤད་གཉིས། དང་པོ། སེམས་ཅན་གང་ཟག་སོགས་ཚིགས་བཅད་གཅིག་སྟེ། སེམ༷ས་ཅ༷ན་དུ་གྱུར་པ་གང༷་ཟག༷་ཞེས་པའི་མིང་ཅན་ཇི་སྙེད་པ༷་གཞན༷་རྣམས་ཀྱི་ཕྱིར༷་དུ་ཕན་བདེ་སྒྲུབ་པའི་གོ་ཆ་བགོས་པའི་སེམ༷ས་དཔའ༷་ཞིང་དེ་ཡང་རང་འདོད་ཀྱི་དྲི་མས་རྣམ༷་པར་དག༷་པ༷་དེ་ནི་བརྩོན༷་འགྲུས༷་ཀྱི་ཕ༷་རོལ༷་ཏུ་ཕྱིན༷་པ་ལ༷་གུས་པས་མངོ༷ན་པར་བརྩོན༷་ཞིང་རྟག་ཏུ་སྦྱོར་བའི་སྒོ་ནས་རྣམ༷་པར༷་སྤྱོ༷ད་པ་ཡིན་ཏེ། དཔེར༷་ན༷་བྲན༷་མོ༷་ཆུ༷་ཆུན༷་ཏེ་ཆུ་ལེན་མོ་རྣམས་ནི་རང་དབ༷ང་མེ༷ད་པར་རྗེ༷་བོའི༷་དབ༷ང་དུ་གྱུར་པ་དེ༷་བཞིན༷་དུ། དཔའ་བོ་བྱང་ཆུབ་སེམས་དཔའ༷་རྣམ༷ས་ནི་སེམ༷ས་ཅ༷ན་ཀུན༷་གྱི༷་གཞན་དབ༷ང་གིས༷་འགྲོ༷་བའམ་གཞན་དབང་དུ་གྱུར་པ་ཡིན་ནོ། །
2025-10-13 13:27:42,403 [INFO] Time taken to process commentary text: 4.75s
2025-10-13 13:27:42,403 [INFO] Processing commentary text: གཉིས་པ་ལ་གནོད་པ་བྱས་ཀྱང་དེའི་དོན་དུ་བརྩོན་པ་མི་འདོར་བ་དང་། རྟག་ཏུ་གཞན་དོན་ལ་བརྩོན་པའི་ཚུལ་གཉིས། དང་པོ་ལ་དཔེ་དང་དོན་གཉིས་ལས། དང་པོ། སྤྱོ་བ་བྱས་སམ་སོགས་ཚིགས་བཅད་གཅིག་སྟེ། འདི་ལྟར་ངག་གིས་ངན་དུ་སྨྲ་བའི་སྒོ་ནས་སྤྱོ༷་བ༷་བྱས༷་སམ༷་འོན༷་ཏེ༷་རྟག༷་ཏུ༷་ལུས་ཀྱིས་བརྡེག༷་པར་བྱེད་ཀྱང༷་རུང༷་སྟེ། བྲན༷་མོ༷་དེས་རྗེ༷་བོ༷་ལ༷་ནི༷་བགོ་བ་ཕྱིར་ཟློག༷་པའི་ཚིག༷་མི༷་སྨྲ༷་ཡི༷་ཇི་ལྟར་ཁྲོ་བ་བསྟན་ཀྱང་དེ་ལ་སེམས་སླར་མི་ཁྲོ་བར་མ་ཟད། ཉེས་ན་འདི༷་ཡི༷ས་བདག༷་ནི༷་བསད༷་པར༷་འགྱུར༷་དུའང༷་འོང༷་སྟེ་བདག་ནི་འདི་ལ་དབང་བའི་ཕྱིར་རོ་སྙམ༷་དུ་བསམ་ནས༷། ཤིན༷་ཏུ༷་སྐྲག༷་པའི༷་ཡི༷ད་ཀྱིས༷་འཇིག༷ས་པ་དང་བཅས༷་ཏེ་བཀའ་ཉན་ལ་དེ་ཉིད་རྗེ་བོ་དེའི་ཟིལ༷་གྱིས༷་གནོན༷་པར་གྱུར་པ་ཡིན་ནོ། །
2025-10-13 13:27:45,470 [INFO] Time taken to process commentary text: 3.07s
2025-10-13 13:27:45,470 [INFO] Processing commentary text: གཉིས་པ། དེ་བཞིན་བྱང་ཆུབ་སོགས་ཚིགས་བཅད་གཅིག་སྟེ།བཤད་མ་ཐག་པའི་དཔེ་དེ༷་བཞིན༷་དུ་བླ་ན་མེད་པའི་བྱང༷་ཆུབ༷་ཀྱི་ཆེད༷་དུ༷་བྱང་ཆུབ༷་མཆོག༷་གི་ལ༷མ་ལ་ཞུགས༷་པ༷་བྱང་སེམས་རྣམས་ནི་འགྲོ༷་བ༷་ཀུན༷་ལ༷་བྲ༷ན་དུ་གྱུར༷་པ་བཞིན༷་དུ༷་གན༷ས་པར༷་བྱ༷་ཏེ། དེའི་རྒྱུ་མཚན་ནི་འགྲོ་བ་འདི༷་རྣམས་སྙིང་རྗེས་ཡོངས་སུ་བཟུང་བ་ལ༷ས་བདག་བྱང༷་ཆུབ༷་ཐོབ༷་ཅིང༷་ཡོན༷་ཏ༷ན་རྣམས་རྫོགས༷་པར༷་འགྱུར༷་བས་དེས་དེ་ལ་ངོར་ལྟ་ཞིང་བསམ་པ་དང་མཐུན་པར་འཇུག་པ་བྲན་མོ་བཞིན་དུ་བྱེད་པ་ཡིན་ཏེ། དེ་ལྟར་མ་བྱས་པར་སེམས་ཅན་ལ་ཁྲོས་ན་རྩ༷་དང༷་ཤིང༷་ལ༷ས་མེ༷་བྱུང༷་བས༷་ནི༷་རྩ་ཤིང་དེ༷་ཉི༷ད་སྲེག༷་པར་བྱེད་པ་ལྟར་རང་གི་ཁྲོ་བའི་མེས་རང་བརླག་ནས་བསད་པ་ལྟར་བྱང་ཆུབ་ལམ་གྱི་སྲོག་འགགས་པར་འགྱུར་བའི་ཕྱིར་ནའོ། །
2025-10-13 13:27:48,532 [INFO] Time taken to process commentary text: 3.06s
2025-10-13 13:27:48,532 [INFO] Processing commentary text: གཉིས་པ། བདག་གི་བདེ་བ་སོགས་ཚིགས་བཅད་གཅིག་སྟེ། འདི་ལྟར་བདག་གཅེས་འཛིན་བྱས་པས་འཁོར་བའི་སྡུག་བསྔལ་ཐམས་ཅད་འདྲེན་ལ། གཞན་གཅེས་པར་བཟུང་བས་སངས་རྒྱས་ཀྱི་ཡོན་ཏན་ཀུན་ཐོབ་པའི་ཕྱིར་དེ་ལྟར་ཤེས་ནས། བདག༷་གི༷་བདེ༷་བ༷་འདོད་པའི་སེམས་བཏང༷་ནས༷་ལན་དང་རྣམ་སྨིན་ལ་རེ༷་བ༷་མེ༷ད་པའི་སེམ༷ས་ཀྱིས༷་སེམ༷ས་ཅ༷ན་གཞན༷་གྱི༷་དགོས༷་པ་སྒྲུབ་པ་ལ༷་ཉིན༷་དང་མཚ༷ན་དུ་མངོ༷ན་པར༷་བརྩོན༷་པར་བྱ་སྟེ་བུ༷་གཅི༷ག་པ༷་ལ༷་མ༷་ནི༷་རྣམ་པ་ཀུན་ཏུ་སྐྱོ་བ་མེད་པའི་ཡིད་ཀྱིས་རིམ༷་གྲོ༷་བྱེ༷ད་པ༷་ལྟར༷་བས༷མ་པ༷་ཐག༷་པ༷་ནས་སེམས་ཅན་གྱི་དོན་ལ་རྣམ༷་པར༷་སྐྱོ༷་བ་མེ༷ད་པར་གན༷ས་པར༷་གྱིས༷་ཤིག །༈མི་ཞུམ་པར་བརྩོན་པ།
2025-10-13 13:27:50,701 [INFO] Time taken to process commentary text: 2.17s
2025-10-13 13:27:50,701 [INFO] Processing commentary text: གཉིས་པ་མ་ཞུམ་པ་ལ་མདོར་བསྟན་རྒྱས་བཤད་གཉིས། དང་པོ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་གང༷་ཞིག༷་སྙིང་རྗེ་ཆེན་པོའི་དབང་གིས་ཡུན༷་རིང༷་པོ་ཚད་མེད་པར་འཁོར༷་བ་འདིར་གནས་ཤིང་མི་གཏོང་བར་འདོ༷ད་ཅིང༷་། དེར་གནས་ནས་སེམ༷ས་ཅ༷ན་གྱི་དོན༷་བྱེད་པ་དང༷་ཞིང༷་སྦྱོང༷་བ་ལ་བརྩོན༷་པའི༷་རྣལ༷་འབྱོར༷་པ༷་གང་ཞིག །དེ་ལྟ་བུའི་ཚུལ་ལ་སྐྱོ༷་བའི༷་བློ༷་ནི༷་རྡུལ༷་ཙམ༷་སྐྱེ༷་བར༷་མི༷་འགྱུར༷་ན༷་དེ༷་ནི༷་བརྩོ༷ན་འགྲུས༷་ཀྱི་ཕ༷་རོལ༷་ཏུ་ཕྱིན༷་པ་དང་ལྡན༷་ཏེ་འགྲོ་བའི་དོན་སྒྲུབ་པ་ལ་གཡེལ༷་བ༷་མེ༷ད་པར་འགྱུར་བ་ཡིན་ནོ། །
2025-10-13 13:27:53,441 [INFO] Time taken to process commentary text: 2.75s
2025-10-13 13:27:53,441 [INFO] Processing commentary text: གཉིས་པ་ལ་སྤང་བྱ་དང་གཉེན་པོ་གཉིས། དང་པོ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་ཐབས་ལ་མི༷་མཁས༷་པ་གང་ཞིག་བསྐལ༷་པ༷་བྱེ༷་བ༷་སོགས་སུ་ཚད་བགྲངས༷་ཤིང་འདི་ཙམ་ཞིག་གི་བར་དུ་བརྩོན་ན་བླ་ན་མེད་པའི་བྱང་ཆུབ་ཐོབ་བོ་ཞེས་བསམ་ནས། གལ༷་ཏེ༷་དེ་འདྲ་བའི་ཡུན་ལ་རིང༷་བར༷་འདུ༷་ཤེས༷་པ་དང་། མགོ་དང་ཡན་ལག་གཏོང་བ་སོགས་དཀའ་བའི་སྤྱོད་པ་ལ་སྡུག༷་བསྔལ༷་བའི་འདུ་ཤེས་ཀྱི་སྒོ་ནས་བྱང༷་ཆུབ༷་སྒྲུབ༷་པར་བྱེད་ན། ཡང༷་དག༷་པའི་ཆོས༷་བླ་མེད་བྱང་ཆུབ་སྒྲུབ༷་པར་བྱེ༷ད་པ་དེ་ཡི་ཚེ༷་ན་འདུ་ཤེས་དེ་ཉིད་ཀྱི་དབང་གིས་ཡུན༷་རིང༷་པོར་སྡུག༷་བསྔལ༷་བར་འགྱུར༷་ཞིང་། ཚུལ་དེས༷་ནི༷་བརྩོན༷་འགྲུས༷་ཀྱི་ཕ༷་རོ༷ལ་ཏུ་ཕྱིན༷་པ་ལས་ཉ༷མས་ཤིང་ལེ༷་ལོ༷་ཅ༷ན་དུ་འགྱུར་ཏེ།འདི་ལྟར་བརྩོན་འགྲུས་ཀྱི་ངོ་བོ་ནི་དགེ་བ་ལ་སྤྲོ་བ་ཡིན་ཞིང་སྤྲོ་བ་དེ་དང་ལྡན་ན་ལས་དེ་ལ་མི་ཞུམ་པར་འཇུག་ནུས་ཀྱི་རིང་བའི་འདུ་ཤེས་སོགས་ཀྱིས་སྤྲོ་བ་ཉམས་ནས་སྒྱིད་ལུག་པར་འགྱུར་བའི་ཕྱིར་ཏེ་འཇིག་རྟེན་ན་ཡང་དོན་གང་གི་ཕྱིར་སྤྲོ་བ་དྲག་པོ་ཡོད་པའི་ཚེ་ན་དཔག་ཚད་བརྒྱའི་ལམ་ལའང་དགའ་བཞིན་དུ་འགྲོ་ལ། སྤྲོ་བ་མེད་པར་གྱུར་བའི་ཚེ་རྒྱང་གྲགས་གཅིག་ཏུ་འགྲོ་བ་ལ་ཡང་འཚེར་བར་ལྟ་བ་བཞིན་ནོ། །དེས་ན་རང་བཞིན་མེད་པར་རྟོགས་པའི་ཤེས་རབ་དང་སྙིང་རྗེ་ཆེན་པོ་ཟུང་དུ་ཞུགས་པའི་ཐབས་མཁས་དེའི་སྒོ་ནས་སེམས་ཅན་གྱི་ཁམས་ཚད་མེད་པའི་མཐར་ཐུག་པའི་མུ་དང་མཉམ་པར་རྫོགས་སྨིན་སྦྱང་བ་ཚད་དང་མཐའ་མེད་པར་བྱའོ་སྙམ་པའི་མུ་དང་མཐར་གཏུག་པ་མེད་པའི་བློ་སྐྱེད་པ་དེ་ནི་བྱང་ཆུབ་སེམས་དཔའི་གོ་ཆའི་བརྩོན་འགྲུས་ཡིན་པས་གོ་ཆ་དེ་ལྟ་བུའི་སྒོ་ནས་ཞུགས་པས་ལམ་ཇི་ལྟར་གོམས་པ་བཞིན་བརྩོན་འགྲུས་དེ་ལྟར་འཕེལ་ཏེ་མཐའ་ཡི་ཚད་གཟུང་དུ་མེད་པར་གྱུར་པ་ནི་འཇམ་དཔལ་ལ་སོགས་པའི་རྣམ་པར་ཐར་པ་བཞིན་དུ་ཤེས་པར་བྱས་ནས་དེ་ལྟར་འཇུག་པར་བྱའོ། །
2025-10-13 13:28:07,869 [INFO] Time taken to process commentary text: 14.42s
2025-10-13 13:28:07,869 [INFO] Processing commentary text: གཉིས་པ་ལ། དུས་ཀྱི་དབང་དུ་བྱས་པ་དང་། དངོས་པོའི་དབང་དུ་བྱས་པ་གཉིས། དང་པོ། བྱང་ཆུབ་མཆོག་ཏུ་སོགས་ཚིགས་བཅད་གཅིག་སྟེ། དེ་ལྟར་དུས་ལ་རིང་བ་དང་དངོས་པོ་ལ་བྱ་དཀའ་བའི་འདུ་ཤེས་དེ་སྤང་བའི་བརྩོན་འགྲུས་རྩོམ་པའི་ཚུལ་ནི། བྱང༷་ཆུབ༷་མཆོག༷་ཏུ༷་སེམ༷ས་བསྐྱེ༷ད་པ་དང༷་པོ༷་གང་ཡིན་པ་དེ་ནས༷་བཟུང༷་སྟེ༷། མཐར་བྱང༷་ཆུབ༷་བླ༷་ན༷་མེ༷ད་པ༷་ཐོབ༷་པར༷་འགྱུར༷་གྱི༷་བར༷་དེ་དག་དཔེར་ན་ཉིན༷་མཚ༷ན་གཅི༷ག་གི་ཚད་ཙམ༷་དུ༷་ནི༷་འདའ་བར་སླ་བ་ཡིན་པའི་ཚུལ་དུ་ཡི༷ད་ལ༷་སེམ༷ས་པར་བྱེ༷ད་ཅིང་སྤྲོ་བར་གྱུར་ན༷། མཁས༷་པ༷་ཤེས་རབ་ཀྱི་འོད་གསལ༷་བས༷་བརྩོན༷་འགྲུས༷་བརྩམ༷་པའི་ཚུལ་དེ་ལྟ་བུ་ཡིན་པར༷་རིག༷་པར༷་བྱ༷་སྟེ། བསྐལ་པ་སྔོན་གྱི་མཐའ་ཐུག་པ་མེད་པར་འཁོར་བ་འདིར་སྡུག་བསྔལ་མི་བཟོད་པ་བརྒྱུད་མར་མྱོང་ཡང་དེས་ཕན་པ་ཅི་ཡང་མ་འགྲུབ་པ་ལའང་སྐྱོ་བ་མེད་ན་བདག་ད་ལྟ་དོན་ཆེན་པོ་འབྲས་བུ་མཐར་ཐུག་པ་བསྒྲུབ་པའི་ལམ་འདི་བསྒྲུབ་ན་འགྲུབ་ཏུ་རུང་བ་ཡིན་ཞིང་ཇེ་བས་ཇེ་བཟང་དུ་འཕེལ་བས་ན་འདི་ལ་སྐྱོ་བ་ཅི་སྟེ་སྐྱེད་སྙམ་དུ་སྤྲོ་བར་བྱས་ན་དེའི་དབང་གིས་རིང་བ་དང་དཀའ་བའི་འདུ་ཤེས་ཟིལ་གྱིས་མནན་པས་དུས་རིང་བ་ལའང་ཐུང་བའི་འདུ་ཤེས་ཀྱི་ཚུལ་གྱིས་སྡུག་བསྔལ་མེད་པར་བདེ་བའི་སྒོ་ནས་བརྩོན་པ་འཕེལ་བར་འགྱུར་ཏེ། རིན་པོ་ཆེའི་ཁེ་མཐོང་ནས་ལམ་རིང་བ་དང་དཀའ་བ་ལ་དཀའ་བར་མི་སེམས་པར་བདེ་བའི་འདུ་ཤེས་བྱེད་པ་ལ་སོགས་པ་བཞིན་དུ་འགྱུར་རོ། །དེས་ན་བྱ་རྒྱུའི་དངོས་པོ་ལ་མི་ལྟོས་པར་སེམས་ཀྱི་དབང་གིས་བྱ་དཀའ་བ་དང་མི་དཀའ་བར་གྱུར་པ་ཡིན་པར་ཤེས་པར་བྱ་སྟེ། བྱང་ཆུབ་སེམས་དཔའ་རྣམས་ཀྱིས་ལུས་གཏོང་བ་དང་གཞན་དོན་དུ་མནར་མེད་དུ་འཇུག་པ་ལའང་དགའ་ཞིང་བདེ་བའི་འདུ་ཤེས་སུ་བྱེད་པ་བཞིན་ནོ། །
2025-10-13 13:28:20,981 [INFO] Time taken to process commentary text: 13.11s
2025-10-13 13:28:20,981 [INFO] Processing commentary text: གཉིས་པ་གལ་ཏེ་འགའ་ཞིག་སོགས་ཚིགས་བཅད་གཉིས་ཏེ། གལ༷་ཏེ༷་འགའ༷་ཞིག༷་འདི༷་སྐ༷ད་དུ་རིའི་རྒྱལ་པོ་རི༷་རབ༷་ཀྱི་རི༷་འདི་བཤིག༷་པར་གྱིས་དང་འདི་བཤིག་པའི༷་རྗེས༷་ལ༷་ཁྱོད་བྱང༷་ཆུབ༷་མཆོག༷་ཐོབ༷་པར་འགྱུར༷་རོ་ཞེས༷་སྨྲ་བ༷་ན་དེ་ལ༷ས་ཅི༷་སྟེ་དེས་རི་རབ་ནི་འདི་ལྟར་ཆེ་ཞིང་བརྟན་པ་འདི་བཤིག་དཀའོ་སྙམ་དུ་སྐྱོ་བའི༷་བློ་སྐྱེད༷་ཅིང་འདི་ལོའམ་བསྐལ་པ་ཇི་ཙམ་གྱིས་བཤིག་པར་ནུས་སྙམ་དུ་ཚད༷་ཀྱང༷་སེམ༷ས་པར་བྱེ༷ད་ན༷།དེ་འདྲའི་སེམས་ཞུམ་པ་དང་བཅས་པ་དེ༷་ནི་ཚེ༷་བྱང༷་ཆུབ༷་སེམ༷ས་དཔའ༷་དེ་ནི་ལེ༷་ལོར༷་གྱུར༷་པ༷་ཡི༷ན་ཏེ་སྤྲོ་བ་ཉམས་པའི་ཕྱིར་རོ། །དེ༷་ལྟར༷་བྱང་སེམས་དེ༷་ནི༷་འདི་སྙམ་དུ་བླ་ན་མེད་པའི་བྱང་ཆུབ་དེ་བརྩོན་འགྲུས་འདི༷་ཙམ༷་གྱིས་ཚོད༷་ཀྱིས་ཐོབ་ན་ལྟ༷་འདི་མཐར་གྱིས་ཤིག་པར་ནུས་པ་ཡིན་པའི་ཕྱིར་འདི་ནི་ཅི༷་ཞིག་དཀའ༷་སྟེ་མི་དཀའོ་ཞེས༷་སུ་བསམ་ནས། ཡུན་གྱི་ཚད་མི་གཞལ་བར་དུས་སྐ༷ད་ཅི༷ག་ཙམ༷་ལ༷་རི༷་རབ༷་དེ་ཐལ༷་བར༷་བརླག༷་ནུས་པ་ལྟ་བུའི་སྤྲོ་བ་དྲག་པོའི་སེམ༷ས་བསྐྱེ༷ད་པར་བྱེད་ན་དེའི་ཚེ་བྱང༷་ཆུབ༷་སེམ༷ས་དཔའ༷་དོན་དང་དོན་མ་ཡིན་པའི་གནས་ལ་མཁས༷་པ༷་དེ་ནི་བརྩོན༷་འགྲུས༷་བརྩམ༷་པ་ཉིད་དུ་གྱུར་པ་སྟེ༷། ཚུལ་དེ་ལྟ་བུར་རྣམ་མཁྱེན་ལ་སྤྲོ་བའི་སྒོ་ནས་བྱ་དཀའ་བ་ལ་མི་ཞུམ་པའི་བརྩོན་འགྲུས་དང་ལྡན་པ་དེ་ནི་རིང༷་པོ༷ར་མི༷་ཐོག༷ས་པར་འདྲེན༷་པའི༷་བྱང༷་ཆུབ༷་མཆོག༷་ཐོབ༷་པར་འགྱུར༷་ཏེ། དེ་ཐོབ་བྱེད་ཀྱི་རྒྱུ་བརྩོན་འགྲུས་དེ་ལྟ་བུ་ཡོད་པའི་ཕྱིར་རོ། །
2025-10-13 13:28:31,661 [INFO] Time taken to process commentary text: 10.68s
2025-10-13 13:28:31,661 [INFO] Processing commentary text: ༈འཁོར་གསུམ་དག་པའི་ཚུལ་གྱིས་བརྩོན་པ།  གསུམ་པ་ལ།ལྡོག་བྱ་དང་། འཇུག་བྱ་གཉིས། དང་པོ། འགྲོ་བ་ཡོངས་སུ་སོགས་ཚིགས་བཅད་གཅིག་སྟེ། འདི་ལྟར་བརྩོན་འགྲུས་རྩོམ་པ་ན་ཡང་དམིགས་པ་ཅན་ནི་དེའི་དབང་གིས་ཡོངས་སུ་མི་དག་པའི་ལེ་ལོར་གྱུར་པ་སྟེ། གང་ཞེ་ན་བདག་གིས་འགྲོ༷་བ༷་རྣམས་ཡོངས༷་སུ༷་སྨིན༷་པར༷་བྱས༷་ནས༷་གཞན་གྱི་དོན༷་བྱ༷འོ་ཞེས༷་མཚན་མར་འཛིན་པའི་འདུ་ཤེས་ཀྱི་ངང་ནས། གལ༷་ཏེ༷་ལུས༷་དང༷་ངག༷་དང༷་ཡི༷ད་ཀྱིས༷་བརྩོན༷་པར་བྱེ༷ད་ན༷། བདག༷་ཏུ༷་འདུ༷་ཤེས༷་པ་ལ་གན༷ས་པས༷་དམིགས་མེད་ཀྱི་བརྩོན་འགྲུས་ལ་ལྟོས་ན་ལེ༷་ལོར༷་གྱུར༷་པ༷་སྟེ༷། དེའི་རྒྱུ་མཚན་དམིགས་པ་ཅན་གྱི་ལྟ་བ་དེས་བརྩོན་པ་ཡང་དག་པར་མི་འགྱུར་ལ་དེའི་ལྡོག་ཕྱོགས་སུ་ལྷུང་བས་ཐམ༷ས་ཅ༷ད་མཁྱེན༷་པ༷་ཉི༷ད་ལ༷ས་རིང༷་བར༷་འགྱུར༷་ཏེ་དཔེར་ན་གནམ༷་དང་ས༷་རྒྱང་ཐག་རིང་བ་བཞིན༷་དུ་འགྱུར་རོ། །
2025-10-13 13:28:35,551 [INFO] Time taken to process commentary text: 3.90s
2025-10-13 13:28:35,551 [INFO] Processing commentary text: གཉིས་པ། གང་ཚེ་ལུས་དང་སོགས་ཚིགས་བཅད་གཅིག་སྟེ། བརྩོན་འགྲུས་རྩོམ་པ་གང༷་གི་ཚེ༷་ན་རྩོམ་པ་པོ་རང་གི་ལུས༷་དང༷་སེམ༷ས་དང༷་གཞན་སེམ༷ས་ཅ༷ན་གྱི་འདུ༷་ཤེས༷་མེ༷ད་ལ། བརྩོན་པའི་འཁོར་གསུམ་གྱི་འདུ༷་ཤེས༷་རྣམ༷་པར༷་ལོག༷་ན༷ས་མཐའ་འམ་བདག་གཞན་གཉི༷ས་སུ༷་མེ༷ད་པའི་ཆོས༷་ཀྱི་ཚུལ་ལ་སྤྱོ༷ད་པ་འདི༷་ནི༷་བྱང༷་ཆུབ༷་ཆེན་པོ་དྲི་མ་ཞི༷་བ༷་ནམ་ཡང་མི༷་ཉ༷མས་པ་མཆོག༷་གི་གོ་འཕང་འདོ༷ད་པའི༷་བྱང་ཆུབ་སེམས་དཔའ་རྣམས་ཀྱི་བརྩོན༷་འགྲུས༷་ཀྱི་ཕ༷་རོལ༷་ཏུ་ཕྱིན༷་པ་ཉིད་ཡིན་ནོ་ཞེས༷་ཕན༷་པ༷་མཛ༷ད་པ༷་རྒྱལ་བ་རྣམས་ཀྱིས་གསུ༷ངས་སོ། །༈བཟོད་པའི་ཕར་ཕྱིན་བཤད་པ།
2025-10-13 13:28:38,384 [INFO] Time taken to process commentary text: 2.84s
2025-10-13 13:28:38,384 [INFO] Processing commentary text: གསུམ་པ་བཟོད་པ་ལ། ཆོས་ལ་ངེས་སེམས་ཀྱི་བཟོད་པ། གནོད་པས་མི་མཇེད་པའི་བཟོད་པ། སྡུག་བསྔལ་དང་ལེན་གྱི་བཟོད་པ་གསུམ། ༈ཆོས་ལ་ངེས་སེམས་ཀྱི་བཟོད་པ། དང་པོ་ལ། དངོས་དང་།དེའི་ཕན་ཡོན་གཉིས། དང་པོ། གལ་ཏེ་གཞན་ལས་སོགས་ཚིགས་བཅད་གཅིག་སྟེ། གལ༷་ཏེ༷་གཞན༷་ལ༷ས་བདག་ལ་སྨོད་པ་ལ་སོགས་པ་ངན༷་དུ་བརྗོ༷ད་པའི་ཚིག༷་རྩུབ༷་མོ་ཐོས༷་པར་གྱུར༷་པ་ན༷། འདི་ལྟར་བཟོད་པའི་ཡུལ་རྙེད་པ་ཉིད་ཀྱིས་བཟོད་པ་འབྱུང་བས་ན་འདི་ནི་བདག༷་གི་བདེ༷་བའི་རྒྱུ་ཡི༷ན་ནོ་ཞེས༷་སུ་སྙམ་ནས་བྱང༷་ཆུབ༷་སེམ༷ས་དཔའ༷་ཐབས་ལ་མཁས༷་པ༷་དེ་ནི་དགའ༷་བར་འགྱུར་རོ། །དེ་ལ་ཡང་དོན་དམ་པར་ན་ཚིག་རྩུབ་མོ་འདི་སུ༷་ཞིག་གིས་སྨྲ༷་བ་པོ་དང་དེ་སུས༷་ཐོས༷་པ་དང་། ཞེ་སྡང་བ་སོགས་རྒྱུ་གང༷་གིས༷་བརྗོད་བྱ་ངན་དུ་སྨྲ་བ་གང༷་ཞིག༷་གཞན་ཡིད་བཅད་པ་སོགས་དགོས་པ་གང༷་གི༷་ཕྱིར༷་སྨྲའོ་སྙམ་དུ་བརྟག་ན་རྟེན་ཅིང་འབྲེལ་བར་འབྱུང་བའི་སྣང་བ་ངོ་བོ་མ་གྲུབ་པའི་སྒྱུ་མ་ལྟར་རྟོགས་ནས་བཟོ༷ད་པའི༷་ཕ༷་རོལ༷་ཏུ་ཕྱིན༷་པ་མཆོག༷་དང་ལྡན༷་པ༷་ནི་མཛངས༷་པ༷་ཡི༷ན་ཏེ། རྐྱེན་ལས་བྱུང་བའི་ཆོས་ཙམ་ལ་ཁྲོ་བར་བྱར་མེད་པའི་དོན་ཁོང་དུ་ཆུད་པའི་ཕྱིར་རོ། །དེ་ལྟར་མ་ཤེས་པའི་བླུན་པོ་དག་ནི་ལན་དུ་ཁྲོ་ཞིང་བདག་གཞན་ཉམས་པར་བྱེད་དོ། །
2025-10-13 13:28:46,532 [INFO] Time taken to process commentary text: 8.13s
2025-10-13 13:28:46,532 [INFO] Processing commentary text: གཉིས་པ། བྱང་ཆུབ་སེམས་དཔའ་སོགས་ཚིགས་བཅད་གཉིས་ཏེ། བྱང༷་ཆུབ༷་སེམ༷ས་དཔའ༷་གང༷་ཞིག༷་བཟོ༷ད་པའི༷་ལེགས༷་བྱས་ཀྱི་ཆོས༷་དང་ལྡན༷་ན། གང༷་ཞིག༷་སྟོང༷་གསུམ༷་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རིན༷་ཆེན༷་སྣ་ཚོགས་ཀྱིས་བཀང༷་སྟེ༷་འཇིག༷་རྟེན༷་མཁྱེན༷་པ་སངས༷་རྒྱས༷་རྣམ༷ས་དང༷་། དགྲ༷་བཅོ༷མ་པ་རྣམས་དང་རང༷་རྒྱལ༷་རྣམས་ལ་ཕུལ༷་བར་བྱས༷་པའི༷་སྦྱིན༷་པའི༷་ཕུང༷་པོ༷་ལ་ནི་བཟོད་པའི་ངང་ཚུལ་དང་ལྡན་པ་དེ༷་ལ༷་བསོ༷ད་ནམས༷་ཀྱི་ཆར༷་ཡང་འགྲན་པར་མི༷་ཕོ༷ད་དོ། །
2025-10-13 13:28:48,247 [INFO] Time taken to process commentary text: 1.72s
2025-10-13 13:28:48,247 [INFO] Processing commentary text: བཟོ༷ད་པ་ལ༷་གན༷ས་པའི༷་རྣམ་སྨིན་གྱི་འབྲས་བུ་ནི་ལུས༷་ནི༷་གསེར་ལྟར་ཡོངས༷་སུ་དག༷་པར་འགྱུར༷་ཏེ༷་སུམ༷་ཅུ༷་རྩ༷་གཉི༷ས་ཀྱི་གྲངས་དང་ལྡན་པའི་མཚ༷ན་བཟང་པོ་དང༷་ལྡན་ཞིང་མཐུ༷་སྟོབ༷ས་ཕ༷་མཐའ༷་ཡས༷་པར་འགྱུར་ལ་ཆོས་ལ་ངེས་སེམས་ཀྱི་བཟོད་པའི་སྐྱེས་བུ་བྱེད་པའི་འབྲས་བུ་སེམ༷ས་ཅ༷ན་རྣམ༷ས་ལ༷་ཆོས༷་རབ༷་ཏུ་གྱུར་པ་སྟོང༷་པ༷་ཉིད་སྒྲོགས༷་པར༷་བྱེ༷ད་པར་ཉིད་དུ་འགྱུར་ཞིང་བདག་པོའི་འབྲས་བུའི་འཇིག་རྟེན་འདིར༷་ནི༷་བཟོ༷ད་པ་དང་ལྡན༷་པ་དེ༷་ལ༷་འགྲོ༷་བ༷་རྣམས་དགའ༷་བར་འགྱུར༷་ཞིང་རྟེན་པར་བྱེད་ལ་བྲལ་བའི་འབྲས་བུ་ནི་རྨོངས་པ་དང་བྲལ་བའི་མཁས༷་པར་འགྱུར་རོ། །
2025-10-13 13:28:51,268 [INFO] Time taken to process commentary text: 3.02s
2025-10-13 13:28:51,268 [INFO] Processing commentary text: ༈གནོད་པས་མི་མཇེད་པའི་བཟོད་པ། གཉིས་པ་གནོད་པ་ལ་ཅི་མི་སྙམ་པའི་བཟོད་པ་ལ། ཇི་ལྟར་བཟོད་པར་བྱ་བ་དང་། །དེ་ལྟར་བཟོད་པའི་འབྲས་བུ་གཉིས། །དང་པོ། གལ་ཏེ་སེམས་ཅན་སོགས་ཚིགས་བཅད་གཅིག་སྟེ། གལ༷་ཏེ༷་སེམ༷ས་ཅ༷ན་ལ༷་ལ༷ས་ཙན༷་དན༷་གྱི་ཕུར༷་མ༷་སྟེ་ཐུམ་པོ་བླངས༷་ནས་རབ༷་ཏུ་གུས༷་པའི་ཡིད་ཀྱིས་བྱང༷་ཆུབ༷་སེམ༷ས་དཔའ༷་ཡི་ལུས་ལ༷་ནི༷་ཉུག༷་ཅིང་བྱུག་པར་བྱེ༷ད་ལ༷། གཞན༷་ཞིག༷་གིས་གནོད་པའི་སེམས་ཀྱིས་མེ༷་མདག༷་དེའི་མགོ༷་ལ༷་འཐོར༷་བར་བྱེ༷ད་པ་དེ་གཉི༷ས་ཀ༷་ལ༷། བྱང་ཆུབ་སེམས་དཔའ་དེ༷་ཡིས༷་ཆགས་པ་དང་སྡང་བ་མེད་པར་མཉམ༷་ཞིང༷་སྙོམས༷་པའི༷་ཡི༷ད་ནི༷་བསྐྱེ༷ད་པར༷་བྱའོ༷། །
2025-10-13 13:28:54,338 [INFO] Time taken to process commentary text: 3.08s
2025-10-13 13:28:54,338 [INFO] Processing commentary text: གཉིས་པ། བྱང་ཆུབ་སེམས་དཔའ་སོགས་ཚིགས་བཅད་གཅིག་སྟེ། བྱང༷་ཆུབ༷་སེམ༷ས་དཔའ༷་དོན་གྱི་ཚུལ་ལ་མཁས༷་པས༷་དེ༷་ལྟར༷་བཟོ༷ད་པར་བྱས༷་ནས༷། བཟོད་པ་དང་ལྡན་པའི་སེམ༷ས་བསྐྱེ༷ད་པ་དེ༷་ནི༷། བྱང༷་ཆུབ༷་མཆོག༷་ཏུ༷་ཡོངས༷་སུ་བསྔོས༷་པར་བྱས་ན༷། དཔའ༷་བོ༷་བྱང་ཆུབ་སེམས་དཔའ་དེ་ནི་འཇིག༷་རྟེན༷་ཀུན་ལ༷་ཕན་པའི་ཕྱིར་བཟོ༷ད་པས༷་ན་ཉན་ཐོས་དགྲ༷་བཅོ༷མ་པ་དང༷་རང༷་རྒྱལ༷་དང་གཞན་སེམ༷ས་ཅ༷ན་གྱི་ཁ༷མས་མང༷་པོ་ཇི༷་སྙེད༷་པ་ཟིལ༷་གྱིས༷་གནོན༷་པར་འགྱུར་ཏེ། མདོ་གཞན་ལས་ཤཱ་རིའི་བུ་ཉན་ཐོས་ཀྱི་བཟོད་པ་ནི་རང་གི་ཉོན་མོངས་ཙམ་སྤོང་བས་ཉི་ཙེ་བ་ཡིན་ལ། བྱང་ཆུབ་སེམས་དཔའི་བཟོད་པ་ནི་སེམས་ཅན་ཐམས་ཅད་ཀྱི་ཕྱིར་ཡིན་པས་དཔག་ཏུ་མེད་དེ་ཞེས་པ་ནས་འཛམ་བུ་ཆུ་བོའི་གསེར་དང་ར་གན་དང་། རི་རབ་དང་ཡུངས་འབྲུ༷་དང་རྒྱ་མཚོ་དང་སྐྲ་རྩེའི་ཆུ་ཐིགས་ཀྱི་ཁྱད་པར་གྱི་དཔེས་བསྟན་པར་མཛད་དོ། །
2025-10-13 13:28:58,386 [INFO] Time taken to process commentary text: 4.05s
2025-10-13 13:28:58,386 [INFO] Processing commentary text: ༈སྡུག་བསྔལ་དང་ལེན་གྱི་བཟོད་པ། གསུམ་པ་སྡུག་བསྔལ་དང་ལེན༷་གྱི་བཟོད་པ་བསྟན་པ། བཟོད་བྱེད་འདི་སྙམ་སོགས་ཚིགས་བཅད་གཉིས་ཏེ། བཟོ༷ད་པར་བྱེ༷ད་པ་པོ་དེ་འདི༷་སྙམ༷་དུ༷་ཡང༷་སེམ༷ས་ནི༷་བསྐྱེ༷ད་པར་བྱ༷་སྟེ༷། སེམ༷ས་ཅན་དམྱལ༷་བ་དང་དུད༷་འགྲོ༷་དང་གཤིན༷་རྗེའི༷་འཇིག༷་རྟེན༷་ཏེ་ཡི་དྭགས་ཀྱི་ཁམས་ན་ཚ་གྲང་བཀྲེས་སྐོམ་ལ་སོགས་པའི་སྡུག༷་བསྔལ༷་བཟོད་དཀའ་བ་མང༷་པོ་ཡོད་ལ་འདོ༷ད་པའི༷་ཡོན༷་ཏན༷་ལ་ཆགས་པའི་རྒྱུ༷་ཡིས༷་རང་དབ༷ང་མེ༷ད་པར་གནོ༷ད་པ་དེ་དག་མྱོང༷་ཞིང་དེས་རང་གཞན་གྱི་དོན་གང་ཡང་མ་བྱས་པར་དོན་མེད་པར་སྡུག་བསྔལ་མྱོང་བ་ཡིན་ན༷། རང་གཞན་གྱི་དོན་སྒྲུབ་པ་བླ་ན་མེད་པའི་བྱང༷་ཆུབ༷་ཀྱི་ཆེད༷་དུ༷་ཅི༷་ཡི་ཕྱིར༷་ན་ད་ལྟ་བདག༷་གིས་བཟོ༷ད་པར་མི༷་བྱ༷་སྙམ༷་དུ། ལྕག༷་གིས་གཞུར་བ་དང་དབྱུག༷་པས་བསྣུན་པ་དང་མཚོན༷་གྱིས་བཏབ་པ་དང༷་སྲོག་འགག་པར་བྱས་ཏེ་བསད༷་པ་དང༷་ལྕགས་སྒྲོག་ལ་སོགས་པས་བཅིང༷་བ་དང༷་། རྡོ་དང་ཐོ་བ་ལ་སོགས་པས་བརྡེག༷་པ༷་དང༷་མགོ༷་གཅོ༷ད་པ༷་དང༷་རྣ༷་བ༷་དང་རྐང༷་ལག༷་དང་སྣ༷་གཅོ༷ད་པ་དང༷་། དེ་ལ་སོགས་པའི་འཇིག༷་རྟེན༷་ན་གང་ཡོད་པའི་སྡུག༷་བསྔལ༷་ཇི༷་སྙེད༷་པ་བདག༷་གིས༷་དང་དུ་བླངས་ནས་བཟོ༷ད་པར་བྱའོ་སྙམ༷་པ༷་ཡི་བྱང༷་ཆུབ༷་སེམ༷ས་དཔའ༷་དེ་ནི་བཟོ༷ད་པའི༷་ཕ༷་རོལ༷་ཏུ་ཕྱིན༷་པ་ལ༷་གན༷ས་པར་འགྱུར་རོ། །༈ཚུལ་ཁྲིམས་ཀྱི་ཕར་ཕྱིན་བཤད་པ།
2025-10-13 13:29:08,063 [INFO] Time taken to process commentary text: 9.66s
2025-10-13 13:29:08,063 [INFO] Processing commentary text: བཞི་པ་ཚུལ་ཁྲིམས་ལ་མཆོག་གི་ཚུལ་ཁྲིམས་དང་ལྡན་པའི་ཕན་ཡོན་དང་། ཚུལ་ཁྲིམས་དེའི་མཆོག་དམན་གྱི་དབྱེ་བ་བཤད་པ་གཉིས། ༈མཆོག་གི་ཚུལ་ཁྲིམས་དང་ལྡན་པའི་ཕན་ཡོན། དང་པོ་ཚུལ་ཁྲིམས་ཀྱིས་ནི་སོགས་ཚིགས་བཅད་གཅིག་སྟེ། ཚུལ༷་ཁྲིམས༷་ཀྱིས༷་ནི༷་ཞི༷་བ༷་མྱ་ངན་ལས་འདས་པ་འདོ༷ད་པ་རྣམ༷ས་ཁྱད་པར་དུ་འཕ༷གས་པར༷་འགྱུར༷་ཏེ་ཚུལ་ཁྲིམས་དེ་ཐར་པར་འགྲོ་བའི་རྐང་པ་ལྟ་བུ་ཡིན་པའི་ཕྱིར་རོ། །ངོ་བོའི་ཁྱད་པར་ནི་བྱང་ཆུབ་སེམས་དཔའི་ཚུལ་ཁྲིམས་ནི་སྟོབ༷ས་བཅུའི༷་སྤྱོ༷ད་ཡུ༷ལ་གན༷ས་ཤིང༷་ཞེས། སྟོབས་བཅུ་པ་ནི་སངས་རྒྱས་ཡིན་ལ་དེའི་རྗེས་སུ་སློབ་པའི་ཚུལ་ཁྲིམས་ཡིན་ཏེ་དམན་ལམ་ཡིད་བྱེད་སོགས་དང་མ་འབྲེལ་ཞིང་ཐེག་པ་ཆེན་པོའི་ལམ་གྱི་སྤང་བྱ་མཐའ་དག་གི་དྲི་མས་མ་གོས་པས་ཚུལ༷་ཁྲིམས༷་ཉ༷མས་པ༷་མེ༷ད་པ་སྟེ་དེས་ཉེས་སྤྱོད་སྡོམ་པའི་ཚུལ་ཁྲིམས་བསྟན་ཏོ། །སྡོམ༷་པའི༷་བྱ༷་བ༷་སྟེ་ཚུལ་ཁྲིམས་ནི་དགེ་བའི་ཆོས་ཇི༷་སྙེད༷་པ་ཀུན༷་གྱི༷་རྗེས༷་སུ༷་འཇུག༷་པ་ཡིན་ཏེ་མི་མཐུན་ཕྱོགས་ལས་སྲུང་ཞིང་གཉེན་པོ་ལ་འཇུག་པ་དེ་ཉིད་ཚུལ་ཁྲིམས་ཀྱི་ངོ་བོར་གྱུར་པས་ན་འདི་ནི་དགེ་བ་ཆོས་སྡུད་ཀྱི་ཚུལ་ཁྲིམས་ཞེས་བྱའོ། །སེམ༷ས་ཅ༷ན་ཀུན༷་ལ༷་ཕན༷་ཕྱིར༷་ཚུལ་ཁྲིམས་དེ་ལྟ་བུར་སྲུང་ལ་དེ་ཡང༷་བྱང༷་ཆུབ༷་ཆེན་པོར་བསྔོ༷་བ་ནི་སེམས་ཅན་དོན་བྱེད་ཀྱི་ཚུལ་ཁྲིམས་སོ། །དེས་ཚུལ་ཁྲིམས་ཀྱི་ངོ་བོར་མདོར་བསྟན་ནས།
2025-10-13 13:29:17,804 [INFO] Time taken to process commentary text: 9.74s
2025-10-13 13:29:17,804 [INFO] Processing commentary text: ༈ཚུལ་ཁྲིམས་དེའི་མཆོག་དམན་གྱི་དབྱེ་བ་བཤད་པ། གཉིས་པ་དེའི་མཆོག་དམན་གྱི་དབྱེ་བ་བཤད་པ་ལ། ཡོངས་བསྔོའི་སྒོ་ནས་དང་། ཀུན་སློང་གི་སྒོ་ནས་དང་། རློམ་པ་ཡོད་མེད་ཀྱི་སྒོ་ནས་དབྱེ་བ་གསུམ། ༈ཡོངས་བསྔོའི་སྒོ་ནས་དབྱེ་བ། དང་པོ། གལ་ཏེ་དགྲ་བཅོམ་སོགས་ཚིགས་བཅད་གཅིག་སྟེ། གལ༷་ཏེ༷་ཉན་ཐོས་དགྲ༷་བཅོ༷མ་པ་དང་རང༷་རྒྱལ༷་གྱི་བྱང༷་ཆུབ༷་ལ་རེག༷་པར་འདོ༷ད་པའི་སེམས་ཀྱིས་ཚུལ་ཁྲིམས་སྲུང་བར་བྱེད་ན༷་ཐེག་པ་ཆེན་པོ་འདི་ལ་ལྟོས་ནས་ནི་གང་ཟག་དེ་ཚུལ༷་ཁྲིམས༷་འཆལ༷་ཞིང༷་བསམ་པ་མི༷་མཁས༷་ཤིང་དེ༷་བཞིན༷་དུ་སྦྱོར་བ་སྤྱོ༷ད་པ༷་ཡང་ཉ༷མས་པ་ཡིན་ཏེ་དོན་ཆེན་པོ་ལས་ལྟུང་བའི་ཕྱིར་ན་བསམ་སྦྱོར་ཉམས་པའོ། །ཅི༷་སྟེ༷་ཚུལ་ཁྲིམས་དེ་གང་གི་ཆེད་དུ་སྲུང་བ་བླ་ན་མེད་པའི་བྱང༷་ཆུབ༷་སྒྲིབ་གཉིས་ཞི༷་བ༷་མཆོག༷་ཏུ༷་ཡོངས༷་སུ་བསྔོ༷་ན༷། གང་ཟག་དེ་འདོ༷ད་པའི་ཡོན༷་ཏན་ལྔ་ལ་བརྩོན༷་པའི་ཚུལ་གྱིས་གནས་ན་ཡང༷་ཚུལ༷་ཁྲིམ༷ས་ཀྱི་ཕ༷་རོལ༷་ཏུ་ཕྱིན༷་པ་ལ༷་གན༷ས་པ་ཞེས་བྱ་སྟེ་ལམ་དང་འབྲས་བུ་མཆོག་གི་ཕྱིར་ཞུགས་པས་མ་ཉམས་པའི་ཕྱིར་རོ། །༈ཀུན་སློང་གི་སྒོ་ནས་དབྱེ་བ།
2025-10-13 13:29:24,518 [INFO] Time taken to process commentary text: 6.73s
2025-10-13 13:29:24,518 [INFO] Processing commentary text: གཉིས་པ་ལ་མདོར་བསྟན་རྒྱས་བཤད་གཉིས། དང་པོ། ཆོས་གང་ངེས་པའི་སོགས་ཚིགས་བཅད་གཅིག་སྟེ། བསླབ་བྱའི་ཆོས༷་ག༷ང་ཞིག་ཀུན་སློང་གི་སྒོ་ནས་ངེས༷་པ༷་སྟེ་བྱང༷་ཆུབ༷་སེམས་དཔའ་རྣམས་ཀྱི་ཐོབ་བྱ་བྱང་ཆུབ་མཆོག་གི་ཡོན༷་ཏན༷་འབྱུང༷་བར་འགྱུར༷་བ༷་འདི༷་ནི༷་ཡོན༷་ཏན༷་གྱི་ཆོས༷་དང་ལྡན༷་པ་བྱང་སེམས་རྣམ༷ས་ཀྱི༷་ཚུལ༷་ཁྲིམས༷་ཀྱི་དོན༷་དུ་གསུངས་ལ། ཀུན་སློང་དམན་པས་ཟིན་པའི་ཆོས༷་གང༷་ཞིག་ཕན༷་བྱེ༷ད་བྱང་སེམས་རྣམ༷ས་ཀྱི༷་ཐོབ་བྱའི་འབྲས་བུ་བྱང༷་ཆུབ༷་ཆེན་པོ་ལས་ཡོངས༷་སུ་ཉ༷མས་པ༷་འདི༷་ནི༷་ཐེག་པ་ཆེན་པོའི་ཚུལ༷་ཁྲིམས༷་འཆལ༷་བ་ཡིན་ནོ་ཞེས༷་རྣམ༷་པར༷་འདྲེན༷་པས༷་གསུ༷ངས་སོ།
2025-10-13 13:29:27,664 [INFO] Time taken to process commentary text: 3.13s
2025-10-13 13:29:27,664 [INFO] Processing commentary text: །གཉིས་པ་རྒྱས་བཤད་ལ། འཇུག་བྱ་མཆོག་དང་། ལྡོག་བྱ་དམན་པ་གཉིས། དང་པོ། གལ་ཏེ་བྱང་ཆུབ་སོགས་ཚིགས་བཅད་གཅིག་སྟེ། གལ༷་ཏེ༷་བྱང༷་ཆུབ༷་སེམ༷ས་དཔའ༷་ལས་དང་པོ་པ་གང་ཞིག་འདོ༷ད་པའི་ཡོན༷་ཏན་ལྔ༷་ལ་ཞེན་པའི་ཚུལ་གྱིས་སྤྱོ༷ད་པར་གྱུར་ཀྱང༷་། སངས༷་རྒྱས༷་ཆོས༷་དང༷་འཕ༷གས་པའི༷་དགེ༷་འདུན༷་ལ་སྙིང་ནས་སྐྱབས༷་སུ་སོང༷་སྟེ༷། བདག་གིས་སངས༷་རྒྱས༷་ཀྱི་གོ་འཕང་འགྲུབ༷་པར་བྱའོ༷་སྙམ༷་དུ༷་ཀུན༷་མཁྱེན༷་ཡི༷ད་བྱེ༷ད་དང་མ་བྲལ་ན༷། དོན་ལ་མཁས༷་པ༷་དེ་ནི་ཚུལ༷་ཁྲིམས༷་ཀྱི་ཕ༷་རོལ༷་ཏུ་ཕྱིན༷་པ་ལ་གན༷ས་པར་རིགས༷་པར༷་བྱའོ༷། །
2025-10-13 13:29:30,200 [INFO] Time taken to process commentary text: 2.54s
2025-10-13 13:29:30,200 [INFO] Processing commentary text: གཉིས་པ། གལ་ཏེ་བསྐལ་པ་སོགས་ཚིགས་བཅད་གཅིག་སྟེ། གལ༷་ཏེ༷་བསྐལ༷་པ༷་བྱེ༷་བར༷་དགེ༷་བའི༷་ལ༷ས་ལམ༷་བཅུ༷་ལ་སྤྱད༷་ཀྱང༷་། ཉན་ཐོས་དགྲ༷་བཅོ༷མ་དང་རང༷་རྒྱལ༷་ཉི༷ད་ཀྱི་ས་ལ༷་འདོ༷ད་པ་སྐྱེ༷ད་ན༷། དེ༷་ཚེ༷་ཐེག་པ་ཆེན་པོའི་ཚུལ༷་ཁྲིམས༷་ལ་སྐྱོན༷་བྱུང༷་ཞིང་ཚུལ༷་ཁྲིམས༷་ཡང་དག་པ་ཉ༷མས་པ༷་ཡི༷ན་ཏེ། ཐེག་པ་ཆེན་པོ་པས་ཉན་རང་གི་ས་ལ་སེམ༷ས་བསྐྱེ༷ད་པ་དེ༷་ནི༷། བྱང་སེམས་དེ་ལ་དགེ་སློང་གི་ཕས༷་ཕམ༷་པ་བཞི་བྱུང་བ་བས༷་ཀྱང༷་ཉེས་པ་ཤིན༷་ཏུ༷་ལྕི༷་སྟེ་ཕས་ཕམ་པ་བྱུང་ཡང་བྱང་ཆུབ་མཆོག་ཏུ་སེམས་བསྐྱེད་པ་མ་བཏང་ན་དེ་ཙམ་གྱིས་བྱང་ཆུབ་ཆེན་པོའི་ལམ་ལས་སྐལ་བ་མེད་པར་མི་འགྱུར་ལ། དམན་པར་སེམས་བསྐྱེད་པ་དེས་ནི་དེ་མ་བཏང་གི་བར་དུ་ཐེག་པ་ཆེན་པོའི་ལམ་དང་འབྲས་བུ་ལ་འགྲོ་བའི་སྐལ་བ་མེད་པར་བྱེད་པའི་ཕྱིར་རོ། །
2025-10-13 13:29:33,626 [INFO] Time taken to process commentary text: 3.42s
2025-10-13 13:29:33,626 [INFO] Processing commentary text: ༈རློམ་པ་ཡོད་མེད་ཀྱི་སྒོ་ནས་དབྱེ་བ། གསུམ་པ་ལ་བླང་བྱ་དང་སྤང་བྱ་གཉིས། དང་པོ། ཚུལ་ཁྲིམས་སྲུང་ཞིང་སོགས་ཚིགས་བཅད་གཅིག་སྟེ། ཚུལ༷་ཁྲིམས༷་སྲུང༷་ཞིང༷་དེ་ཉིད་བྱང༷་ཆུབ༷་མཆོག༷་ཏུ༷་ཡོངས༷་སུ་བསྔོ༷་ལ༷། ཚུལ་ཁྲིམས་དེ༷་ལ་མཚན་མར་བཟུང་བ་ཡིས༷་རློམ༷་སེམ༷ས་སུ་གྱུར༷་པ་མེ༷ད་ཅི༷ང་ཚུལ་ཁྲིམས་ལ་སོགས་པ་དེ་ཡི་སྒོ་ནས་བདག༷་ལ་བསྟོ༷ད་པར་མི༷་བྱེ༷ད་ལ༷། ང༷་ཡི༷་འདུ༷་ཤེས༷་དང་སེམ༷ས་ཅ༷ན་གྱི་འདུ༷་ཤེས༷་ཡོངས༷་སུ༷་སྤངས༷་ན། བྱང༷་ཆུབ༷་སེམ༷ས་དཔའ༷་དེ་ལྟ་བུ་ནི་ཚུལ༷་ཁྲིམས༷་ཀྱི་ཕ༷་རོལ༷་ཏུ་ཕྱིན༷་པ་ལ་གན༷ས་པའོ་ཞེས་བརྗོ༷ད་པ་ཡིན་ནོ། །
2025-10-13 13:29:36,434 [INFO] Time taken to process commentary text: 2.81s
2025-10-13 13:29:36,434 [INFO] Processing commentary text: གཉིས་པ་ལ་སྤང་བྱ་དངོས་དང་། དེའི་གཉེན་པོ་བསྟན་པ་གཉིས། དང་པོ། གལ་ཏེ་བྱང་ཆུབ་སོགས་ཚིགས་བཅད་གཅིག་སྟེ། གལ༷་ཏེ༷་བྱང༷་ཆུབ༷་སེམ༷ས་དཔའ༷་རྒྱལ༷་བའི༷་ལམ༷་ཐེག་ཆེན་ལ་སྤྱོ༷ད་པ༷་དེ་དག་འདི་སྙམ་དུ་སེམ༷ས་ཅ༷ན་འདི༷་དག༷་ནི་ཁྲིམས༷་དང་ལྡ༷ན་ལ་འདི༷་དག༷་ནི་ཚུལ་ཁྲིམས༷་འཆལ༷་བའོ་ཞེས༷་སྣ༷་ཚོགས༷་པའི་འདུ༷་ཤེས༷་ཞུགས༷་ནས་མངོན་པར་ཞེན་པ༷་དང་ལྡན་པ་ནི་འདུ་ཤེས་དེ་ཉིད་ཁོ་ནས་ཤིན༷་ཏུ༷་ཚུལ༷་ཁྲིམས༷་འཆལ༷་བ་ཞེས་བརྗོད་དོ། །མངོན་པར་ཞེན་པ་དང་ལྡན་ལ་དེའི་སྒོ་ནས་གཞན་ལ་བརྙས་པ་སོགས་བྱེད་པའི་དྲི་མ་དེས་ཐེག་པ་ཆེན་པོའི་ཚུལ༷་ཁྲིམས༷་ཉ༷མས་ཤིང༷་གང་ཟག་དེ༷་ལ༷་ཡོངས༷་སུ་དག༷་པའི་ཚུལ༷་ཁྲིམས༷་མེ༷ད་དེ། དེ་དག་དམིགས་པའི་འདུ་ཤེས་དེས་ཉམས་པར་བྱས་པའི་ཕྱིར་རོ། །
2025-10-13 13:29:39,688 [INFO] Time taken to process commentary text: 3.26s
2025-10-13 13:29:39,688 [INFO] Processing commentary text: གཉིས་པ། གང་ལ་བདག་གི་སོགས་ཚིགས་བཅད་གཅིག་སྟེ། གང་ཟག་གང༷་ལ༷་བདག༷་གི༷་འདུ༷་ཤེས༷་དང་སེམ༷ས་ཅ༷ན་གྱི་འདུ༷་ཤེས༷་མེ༷ད་པའི་གང་ཟག་གི་བདག་མེད་རྟོགས་པ་ཁོ་ན་ལ། དེ་ལྟར་བདག་ཏུ་མངོན་པར་ཞེན་པའི་འདུ༷་ཤེས༷་དང་དེའི་དབང་གིས་བྱུང་བ་འདོ༷ད་ཆགས༷་དང་བྲལ༷་བ་ལ༷་ནི་སྡོམ༷་པ་མིན༷་པ་སྟེ་ཚུལ་ཁྲིམས་འཆལ་བ་ནི་ག༷་ལ༷་ཡོ༷ད་དེ། མི་དགེ་བ་གང་ཇི་སྙེད་པ་ནི་བདག་ཏུ་ཆགས་པའི་འདུ་ཤེས་ཀྱི་རྩ་བ་ཅན་ཡིན་ན་དེ་མེད་པ་ལ་སྡིག་པའི་དངོས་པོ་འབྱུང་བ་ནི་གནས་མེད་དེ་རྒྱུ་མེད་པའི་ཕྱིར་རོ། །གང་ཟག་གང༷་ལ༷་ཆོས་ཐམས་ཅད་རང་བཞིན་མེད་པར་ཤེས་པའི་སྒོ་ནས་སྡོམ༷་པ་དང༷་སྡོམ༷་པ༷་མ༷་ཡི༷ན་པ་ཚུལ་འཆལ་གཉིས་སུ་འཛིན་པའི་རློམ༷་སེམ༷ས་མེ༷ད་པ་འདི༷་ནི༷་བྱང་ཆུབ་སེམས་དཔའི་ཚུལ༷་ཁྲིམས༷་ཀྱི་སྡོམ༷་པར༷་རྣམ༷་པར༷་འདྲེན༷་པས༷་གསུ༷ངས་ཏེ་ཚུལ་འདི་དང་ལྡན་ན་ཉེས་སྤྱོད་མཐའ་དག་གིས་དབེན་པ་འཕགས་པ་དགྱེས་པའི་ཚུལ་ཁྲིམས་དང་ལྡན་ལ་དེ་ཡང་དམིགས་པ་མེད་པས་ཡོངས་སུ་དག་པ་ཉིད་དུ་གྱུར་པ་ཡིན་པའི་ཕྱིར་རོ། །༈སྦྱིན་པའི་ཕར་ཕྱིན་བཤད་པ།
2025-10-13 13:29:45,842 [INFO] Time taken to process commentary text: 6.14s
2025-10-13 13:29:45,842 [INFO] Processing commentary text: ལྔ་པ་སྦྱིན་པ་ལ། སྦྱིན་པ་བཏང་བ་དང་མ་བཏང་བའི་སྐྱོན་ཡོན་ཤེས་ནས་སྦྱིན་པ་ལ་དགའ་བར་བྱ་བ་དང་། ཚུལ་ཇི་ལྟར་སྦྱིན་པ་བཏང་བར་བྱ་བ་གཉིས། ༈སྦྱིན་པ་བཏང་བ་དང་མ་བཏང་བའི་སྐྱོན་ཡོན་ཤེས་ནས་སྦྱིན་པ་ལ་དགའ་བར་བྱ་བ། དང་པོ་ལ། བྱང་ཆུབ་སེམས་དཔས་སྦྱིན་པ་གཏོང་བའི་ཚུལ། ཕལ་པས་དེ་ལྟར་མ་བཏང་བའི་སྐྱོན། དེ་ལྟར་ཤེས་ནས་སྦྱིན་པ་ལ་མོས་པར་བྱ་བའི་ཚུལ་གསུམ། དང་པོ། སེམས་ཅན་དག་པ་སོགས་ཚིགས་བཅད་གཉིས་ཏེ། སེམ༷ས་ཅ༷ན་རྒྱུད་དག༷་པ༷་གང༷་ཞིག༷་བཤད་མ་ཐག་པ་དེ༷་ལྟར༷་འདུ་ཤེས་དང་འདོད་ཆགས་བྲལ་བའི་དབང་གིས་ཚུལ་ཁྲིམས༷་དག་པ་དང་ལྡན༷་པ༷་དེའི་ཡིད་དུ་སྡུག༷་པ་དང༷་མི༷་སྡུག༷་པ་ཀུན༷་ལ༷་དེ་དང་དེར་མཚན་མར་ལྟ༷་བ༷་མེ༷ད་པ༷་ཡི༷ན་ལ། མགོ༷་དང༷་རྐང༷་ལག༷་ཀྱང་གཞན་ལ་གཏོང༷་ཞིང༷་དེ་ཡི་ཚེ་ན་མི་ནུས་པ་ཞུམ༷་པའི༷་སེམ༷ས་ཀྱང༷་མེ༷ད་དེ། ཚུལ་དེ་ལྟར་རང་ལ་ཅི་བདོགས༷་པ༷་ཐམ༷ས་ཅ༷ད་བཏང༷་ཞིང༷་དུས་རྟག༷་ཏུ༷་བདོགས་པ་ཐམས་ཅད་ལ་ཞེན༷་པ༷འང་མེ༷ད་དེ། འདི་ལྟར་ཆོས༷་རྣམ༷ས་ནི་རང༷་བཞིན༷་མེད་པ་དང་བདག༷་མེ༷ད་པ་རྐྱེན་ལས་བྱུང་བ་ཙམ་གྱི་ཡ༷་མ༷་བརླར༷་ཤེས༷་ནས༷་བདག༷་གི༷་ཤ༷་ཡང༷་གཏོང༷་ཞིང་དེ་ལ༷་ཞུམ༷་པའི༷་སེམ༷ས་སྐྱེ་བ་མེ༷ད་ན། དེ༷་ཚེ༷་ཕྱི༷་རོལ་གྱི་དངོས༷་པོ༷་གཏོང༷་བ༷་ནི༷་སྨོས༷་ཅི༷་དགོས་ཏེ། གལ༷་ཏེ༷་དེ་ཡིས་སེར༷་སྣ༷་བྱེ༷ད་པ༷་དེ༷་ནི༷་རྣམ་པ་ཀུན་ཏུ་གན༷ས་མེ༷ད་པ༷་ཡིན་ཏེ་ཆགས་པ་མེད་པའི་ཕྱིར་རོ། །
2025-10-13 13:29:56,069 [INFO] Time taken to process commentary text: 10.23s
2025-10-13 13:29:56,069 [INFO] Processing commentary text: གཉིས་པ། བདག་ཏུ་འདུ་ཤེས་སོགས་ཚིགས་བཅད་གཅིག་སྟེ། དངོས་པོའི་དོན་ལ་མེད་བཞིན་དུ་བདག༷་ཏུ༷་འདུ༷་ཤེས༷་པ་དང་མིག་སོགས་དངོས༷་པོ་རྣམས་ལ༷་བདག༷་གིར༷་འཛིན༷་པས༷་ཆགས༷་པ་ཅན་གྱི་བླུན༷་པོ༷་རྣམ༷ས་ལ༷་དེ་ལྟར་གཏོང༷་བའི༷་བློ༷་ལྟ༷་ཞིག་ག༷་ལ༷་ཡོ༷ད་དེ་མེད་ལ། སེར༷་སྣ༷་ཅ༷ན་ནི༷་ཡི༷་དྭགས༷་ཀྱི་གན༷ས་སུ༷་སྐྱེ༷་བར༷་འགྱུར༷་ཞིང་ཅི༷་སྟེ༷་བརྒྱ་ལམ་ཞིག་ན་མིར༷་སྐྱེ༷་ན༷་ཡང༷་དེ༷་ཡི་ཚེ༷་དབུལ༷་པོར༷་འགྱུར༷་རོ། །
2025-10-13 13:29:57,411 [INFO] Time taken to process commentary text: 1.35s
2025-10-13 13:29:57,411 [INFO] Processing commentary text: གསུམ་པ་དེ་ཚེ་བྱང་ཆུབ་སོགས་ཚིགས་བཅད་གཅིག་སྟེ། འདི་ལྟར་སྲིད་པར་སྐྱེ་བ་དེ༷་ཡི་ཚེ༷་བྱང༷་ཆུབ༷་སེམ༷ས་དཔའ༷་རྣམས་ཀྱིས་སེམ༷ས་ཅ༷ན་རྣམས་ནི་སེར་སྣའི་དབང་གིས་དབུལ༷་པོར་གྱུར་པ་ཤེས༷་ནས༷། རང་ཉིད་ཀྱིས་སེར་སྣའི་སེམས་ཚར་བཅད་དེ་བསམ་པ་གཏོང༷་བ་ལ༷་མོས༷་པར༷་འགྱུར༷་ཞིང༷་སྦྱོར་བས་བདོག་པ་ཐམས་ཅད་རྟག༷་ཏུ༷་ལྷུག༷་པར༷་དེ་དགག་པ་མེད་པར་གཏོང༷་བ་ཡིན་ཏེ། གླིང༷་བཞི༷་པོ་བཀོད་པས་ལེགས༷་པར༷་བརྒྱན༷་པ༷་འདི་ཡང་མ་བྱིན་པར་བཞག་ན་འདུས་བྱས་མི་རྟག་པའི་རང་བཞིན་དུ་གྱུར་ཅིང་ཡིད་བརྟན་པར་བྱ་བའི་སྙིང་པོ་མེད་པ་དཔེར་ན་མཆི༷ལ་མའི༷་ཐལ༷་བ༷་སྟེ། མཆིལ་མ་ཕྱིར་དོར་བའི་ཟེག་མ་དང་འདྲ་བར་ཤེས་ནས་སྙིང་པོ་མེད་པ་ལས་སྙིང་པོ་ལེན་པའི་ཕྱིར་དུ་གླིང་དེ་དག་གཞན་ལ་ཕར་བྱི༷ན་ནས༷་བྱང་ཆུབ་སེམས་དཔའ་དགའ༷་བར༷་འགྱུར༷་གྱི༷་གླིང༷་དེ་དག་ཚུར་ཐོབ༷་ན་ནི་དེ༷་ལྟ༷་བུར་དགའ་བ་མིན༷་ཏེ༷་རྒྱུ་མཚན་བཤད་མ་ཐག་པ་དེ་ཉིད་ཀྱི་ཕྱིར་ནའོ། །༈ཚུལ་ཇི་ལྟར་སྦྱིན་པ་བཏང་བར་བྱ་བ།
2025-10-13 13:30:02,835 [INFO] Time taken to process commentary text: 5.42s
2025-10-13 13:30:02,835 [INFO] Processing commentary text: གཉིས་པ་ཇི་ལྟར་གཏོང་ཚུལ་ལ། དངོས་དང་། དེའི་ཕན་ཡོན་གཉིས། དང་པོ་ལ། སྙིང་རྗེས་གཞན་དོན་དུ་གཏོང་བ།ཐབས་མཁས་པས་ཡོངས་སུ་བསྔོ་བ་དང་ལྡན་པ། རྣམ་སྨིན་དང་དངོས་པོ་ལ་མ་ཆགས་པར་གཏོང་བ་གསུམ། དང་པོ། བྱང་ཆུབ་སེམས་དཔའ་སོགས་རྐང་པ་གསུམ་སྟེ། བྱང༷་ཆུབ༷་སེམ༷ས་དཔའ༷་མཁས༷་པ༷་བློ་གསལ༷་བ༷་དེས་ནི་སྦྱིན་པ་ཐ་ན་ཟས་ཁམ་གཅིག་ཙམ་སྦྱིན་པ་ན་ཡང་སྙིང་རྗེའི་བསམ་པ་སྔོན་དུ་འགྲོ་བའི་སྒོ་ནས་འདི་ལྟར་སྲི༷ད་པ་གསུམ༷་གྱི༷་རིས་སུ་གཏོགས་པའི་སེམ༷ས་ཅ༷ན་ཇི༷་སྙེད༷་པ་དེ༷་དག༷་ཀུན༷་ལ༷་ཁ་ན་མ་ཐོབ་མེད་པའི་འབྱོར་བ་དང་ཐེག་པ་གསུམ་ལ་ཞུགས་པ་ཐམས་ཅད་ཀྱི་འབྲས་བུ་གྲུབ་པ་དང་། ཀུན་ཀྱང་བླ་ན་མེད་པ་སངས་རྒྱས་ཀྱི་འབྲས་བུ་ཐོབ་པར་བྱེད་པ་དེ་ལྟ་བུར་སྦྱིན༷་པ༷་འདི༷་བྱི༷ན་པར༷་གྱུར༷་ཅི༷ག་སྙམ༷་དུ༷་བས༷མ་ནས༷་སྦྱིན༷་པ་བྱི༷ན་པར་བྱེད་པ་ཡིན་ལ༷། ཞེས་སོ། །
2025-10-13 13:30:06,995 [INFO] Time taken to process commentary text: 4.17s
2025-10-13 13:30:06,995 [INFO] Processing commentary text: གཉིས་པ། དེ་ཡང་འགྲོ་བའི་སོགས་རྐང་པ་གཅིག་སྟེ། སྦྱིན་པ་བྱིན་པའི་བསོད་ནམས་དེ༷་ཡང༷་འགྲོ༷་བའི༷་ཁམས་ཐམས་ཅད་ཀྱི་དོན༷་གྱི་ཕྱིར་དུ༷་བདག་དང་སེམས་ཅན་ཐམས་ཅད་བྱང༷་ཆུབ༷་མཆོག༷་ཏུ༷་མངོན་པར་སངས་རྒྱས་པའི་ཕྱིར་ཡོངས་སུ་བསྔོ༷་བ་ཡིན་ནོ། །
2025-10-13 13:30:07,333 [INFO] Time taken to process commentary text: 0.33s
2025-10-13 13:30:07,333 [INFO] Processing commentary text: གསུམ་པ། སྦྱིན་པ་བྱིན་ནས་སོགས་རྐང་པ་གཉིས་ཏེ། དེ་ལྟར་བྱང་ཆུབ་སེམས་དཔས་སྦྱིན༷་པ༷་བྱི༷ན་ནས༷་སྦྱིན་རྒྱུའི་རྫས་དང་དེའི་ལན་གྱི་དངོས༷་པོ་ལ༷་རེ་ཞིང་ཆགས་པའམ་མཚན་མར་ཞེན་པའི་ཚུལ་གྱིས་བློ་གན༷ས་པར༷་བྱེ༷ད་པ༷་མེ༷ད་ལ། དེར་མ་ཟད་བྱང་སེམས་དེ༷་ནི༷་ནམ༷་དུའང༷་སྦྱིན་པ་དེའི་རྣམ༷་པར༷་སྨིན༷་པ་ལ༷་བདག་གིར་འགྱུར་རོ་སྙམ་དུ་རེ༷་བ༷་མེ༷ད་དེ་དངོས་པོ་རྣམ་པར་སྨིན་པ་དང་བཅས་པ་ལ་མ་ཆགས་པར་སེམས་ཅན་རྣམས་ཀྱི་དོན་དུ་གཏོང་བའི་ཕྱིར་རོ། །
2025-10-13 13:30:09,031 [INFO] Time taken to process commentary text: 1.70s
2025-10-13 13:30:09,031 [INFO] Processing commentary text: གཉིས་པ་ཕན་ཡོན་ལ་སྤྱི་དང་བྱེ་བྲག་གཉིས། དང་པོ། དེ་ལྟར་གཏོང་ལ་སོགས་རྐང་པ་གཉིས་ཏེ། བཤད་མ་ཐག་པ་དེ༷་ལྟར༷་གཏོང་བའི་བྱང་སེམས་དེ་ནི་ཐབས་མཁས་པའི་ཡིད་བྱེད་དང་ལྡན་པའི་སྒོ་ནས་གཏོང༷་བ༷་ལ་མཁས༷་པ༷་དང་བདོག་པ་དང་དེའི་རྣམ་པར་སྨིན་པ་དང་བཅས་པ་ཐ༷མས་ཅ༷ད་ལ་མ་ཆགས་པར་གཏོང༷་བར་བྱེད་པ༷་སྟེ༷། དེ་ལྟ་བུའི་སྒོ་ནས་དངོས་པོ་ཆུང༷་དུ༷་ཞིག་བཏང༷་བ་ལ༷་ཡང་སྦྱིན་པ་མང༷་པོ༷་དཔག༷་ཏུ༷་མེ༷ད་པ་བྱིན་པར༷་འགྱུར༷་ཞིང་དེའི་རྣམ་པར་སྨིན་པའང་དེ་སྙེད་དུ་ཚད་མེད་པར་འགྱུར་རོ། །
2025-10-13 13:30:10,979 [INFO] Time taken to process commentary text: 1.95s
2025-10-13 13:30:10,979 [INFO] Processing commentary text: གཉིས་པ་བྱེ་བྲག་ལ་སྙིང་རྗེ་སོགས་ཐབས་མཁས་པ་དང་ལྡན་པའི་སྦྱིན་པའི་ཕན་ཡོན་དང་། མ་ཆགས་པར་བཏང་བའི་ཕན་ཡོན་གཉིས། དང་པོ། སྲིད་པ་གསུམ་ན་སོགས་ཚིགས་བཅད་གསུམ་སྟེ། སྲི༷ད་པ༷་གསུ༷མ་ན༷་ཡོད་པའི་སེམ༷ས་ཅ༷ན་གཅིག་ཀྱང་མ༷་ལུས༷་པ་ཇི༷་སྙེད༷་པ༷་ཡོངས༷་སུ༷་བརྟག༷་པ༷་མཐའ་བཟུང༷་གི་དཔེར་བྱས་ཏེ༷་སེམས་ཅན་དེ༷་དག༷་ཐམ༷ས་ཅ༷ད་ཀྱིས༷་འཇིག༷་རྟེན༷་མཁྱེན༷་པ༷་སངས༷་རྒྱས༷་བཅོམ་ལྡན་འདས་དང་ཉན་ཐོས་དགྲ༷་བཅོ༷མ་པ་དང་རང༷་རྒྱལ༷་རྣམས་ལ༷་བསྐལ༷་པ༷་མཐའ༷་ཡས༷་པའི་བར་དུ་སྦྱིན༷་པ་རྒྱ་ཆེན་པོ་བྱི༷ན་ཏེ་དེའི་འབྲས་བུ་ཉན༷་ཐོས༷་ཀྱི་བྱང་ཆུབ་ལེགས༷་པར་ཚོལ༷་བ་ཡིན་ན༷། བྱང༷་ཆུབ༷་སེམ༷ས་དཔའ༷་ཐེག་ཆེན་ལ་མཁས༷་པ༷་ཐབས༷་མཁས༷་པ་དང་ལྡན་པ་གང༷་ཞིག༷་གིས༷། སེམས་ཀྱི་བྱ་བ་རྫོགས་པའི་སྐད་ཅིག་མ་གཅིག་ལ་བཤད་མ་ཐག་པ་དེ༷་དག༷་གི་བསོ༷ད་ནམས༷་བྱ༷་བའི༷་དངོས༷་པོ་དེ་ལ༷་ཡི༷་རང༷་བར་བྱས་ནས༷།
2025-10-13 13:30:15,396 [INFO] Time taken to process commentary text: 4.41s
2025-10-13 13:30:15,396 [INFO] Processing commentary text: སེམ༷ས་ཅ༷ན་ཐམས་ཅད་ཀྱི་དོན༷་དུ༷་བྱང༷་ཆུབ༷་མཆོག༷་རབ༷་སངས་རྒྱས་ཀྱི་སར་ཡོངས༷་སུ་བསྔོ༷་ན༷། དེ་ལྟར་ཡོངས༷་སུ༷་བསྔོ༷ས་པའི་སེམས་གཅིག་ཙམ་བསྐྱེད་པས༷་འགྲོ༷་བ༷་ཐམ༷ས་ཅ༷ད་ཀྱི་དགེ་བའི་རྩ་བ་ཟིལ༷༷་གྱིས༷་གནོན༷་ཏེ། དཔེར་ན་ནོར༷་བུ༷་མཆིང༷་བུའི༷་ཚོགས་མང་དུ་སྤུངས་པའི་ཕུང༷་པོ༷་རྒྱ་ཆེན༷་པོར༷་གྱུར༷་པ༷་ཡང༷་རིན༷་ཆེན༷་བཻ༷ཌཱུར༷་ཡ༷་ནོར་བུ་དབང་གི་རྒྱལ་པོ་གཅི༷ག་གིས་དེ༷་ཀུན༷་ཟིལ༷་གྱིས་གནོན༷་ནུས་པ་དེ༷་བཞིན༷་འགྲོ༷་བ་གཞན་ཀུན༷་གྱི་སྦྱིན༷་པའི༷་ཕུང༷་པོ༷་ཤིན་ཏུ་རྒྱ༷་ཆེན༷་པོ་ཀུན༷་ཀྱང་། བསམ་པ་རྨད་དུ་བྱུང་བ་རྗེས༷་སུ༷་ཡི༷་རང༷་བ་གཅིག་གི་སྒོ་ནས་བྱང༷་ཆུབ༷་སེམ༷ས་དཔས༷་ཟིལ༷་གྱིས༷་གནོན༷་པར་བྱེད་དོ། །
2025-10-13 13:30:18,016 [INFO] Time taken to process commentary text: 2.63s
2025-10-13 13:30:18,016 [INFO] Processing commentary text: གཉིས་པ། གལ་ཏེ་བྱང་ཆུབ་སོགས་ཚིགས་བཅད་གཅིག་སྟེ། གལ༷་ཏེ༷་བྱང༷་ཆུབ༷་སེམ༷ས་དཔས༷་འགྲོ༷་བ་རྣམས་ལ༷་སྦྱིན༷་པ་བྱི༷ན་ནས༷། སྦྱིན་པའི་བསོད་ནམས་དེ༷་ལ༷་བདག༷་གིར༷་མི༷་བྱེ༷ད་ཅིང་སྦྱིན་པར་བྱ་བའི་དངོས༷་པོ༷་དེ་ལའང་ཕངས༷་པ་མེ༷ད་པར་དེ་ལྟར་ཤིན་ཏུ་མ་ཆགས་པའི་ཚུལ་གྱིས་གཏོང་ན༷། སྦྱིན་པ་དེ༷་ལྟ་བུ་གཏོང་བ་ལ༷་དགེ༷་བའི༷་རྩ༷་བ༷་གང་ཞིག་ཚོགས་རྫོགས་ཤིང་སྒྲིབ་པ་སྤོང་བའི་མཐུ༷་ཆེན༷་པོ་དང་ལྡན་པ་གོང་ནས་གོང་དུ་འཕེལ༷་བར་འགྱུར༷་ཏེ༷། སྦྱིན་པའི་མི་མཐུན་ཕྱོགས་ནི་ཆགས་པའི་དབང་གིས་སེར་སྣ་བྱེད་པ་ཡིན་ལ་འདིར་ནི་ཆགས་པ་དེ་གཏན་དུ་སྐབས་མི་ཐོབ་པར་བྱས་ཏེ་བཏང་བས་ན་དཔེར་ན་སྤྲིན༷་མེ༷ད་པའི་འོ༷ད་ཟེར་གསལ་བ་དང་ལྡན༷་པ་ཟླ༷་བའི་དཀྱིལ༷་འཁོར་ཡར༷་གྱི༷་ངོ༷་ཇི་ལྟ་བ་བཞིན༷་ནོ༷། །
2025-10-13 13:30:21,514 [INFO] Time taken to process commentary text: 3.50s
2025-10-13 13:30:21,514 [INFO] Processing commentary text: ༈ལམ་གྱི་འབྲས་བུ། གཉིས་པ་ལམ་གྱི་འབྲས་བུ་བཤད་པ་ལ། ལམ་བྱེ་བྲག་པའི་འབྲས་བུ་དང་། ལམ་ཡོངས་སུ་རྫོགས་པའི་འབྲས་བུ་གཉིས། ༈ལམ་བྱེ་བྲག་པའི་འབྲས་བུ། དང་པོ། བྱང་ཆུབ་སེམས་དཔའི་སྦྱིན་པས་སོགས་རྐང་པ་བཅུ་དྲུག་གམ་ཚིགས་སུ་བཅད་པ་བཞིས་བསྟན་ཏེ། འདི་ལྟར་བྱང་ཆུབ་སེམས་དཔའི་ལམ་ཐམས་ཅད་ཕ་རོལ་ཏུ་ཕྱིན་པ་དྲུག་ཏུ་མ་འདུས་པ་མེད་ཅིང་དེའི་ཕྱིར་ན་ཐེག་པ་ཆེན་པོ་དང་ཤེས་རབ་ཀྱི་ཕ་རོལ་ཏུ་ཕྱིན་པའི་གཞུང་རྒྱས་པའང་དེ་ཉིད་དུ་དོན་གྱིས་འདུས་པར་གསུངས་ཤིང་དེ་ལྟ་བུའི་ཕར་ཕྱིན་དྲུག་གི་ཉམས་ལེན་རྣམས་གོང་དུ་ལེགས་པར་བསྟན་ཟིན་ནས། ད་ནི་དེ་དག་གི་འབྲས་བུ་བཤད་པ། བྱང༷་ཆུབ༷་སེམ༷ས་དཔའི༷་སྦྱིན༷་པས༷་ཡི༷་དྭག༷ས་ཀྱི་འགྲོ༷་བ༷་དག་ཏུ་སྐྱེ་བ་རྒྱུན་གཅོད༷་པ་དང་ལོངས་སྤྱོད་ཀྱིས་དབུལ༷་བ༷་དང༷་ནི༷་དེ༷་བཞིན༷་དུ་ཉོ༷ན་མོང༷ས་པ་ཐམ༷ས་ཅ༷ད་ཀྱང་གཅོད༷་དེ། རང་གིས་དམིགས་པ་མེད་པའི་སྦྱིན་པ་བཏང་བས་སེར་སྣ་དང་མ་རིག་པ་སོགས་ཉོན་མོངས་ཐམས་ཅད་སྤོང་བ་དང་། གཞན་ལ་ཆོས་ཀྱི་སྦྱིན་པ་བྱིན་པས་ཀྱང་དེ་དག་གི་ཉོན་མོངས་པ་ཐམས་ཅད་གཅོད་པར་བྱེད་དོ། །བྱང་ཆུབ་སེམས་དཔས་སྤྱད་པ་སྤྱོ༷ད་པའི་ཚེ༷་ནའང་ཚེ་རབས་ཐམས་ཅད་དུ་ཇི་ལྟར་འདོད་པའི་ལོངས༷་སྤྱོ༷ད་མང་བས་མཐའ༷་ཡས༷་པ་དང་། མི་ཟད་ཅིང་འཕེལ་བའི་རྒྱས༷་པ༷་ཐོབ༷་པར༷་འགྱུར༷་ལ། ཟང་ཟིང་དང་ཆོས་ཀྱི་སྦྱིན༷་པས༷་བསྡུས་ནས་སྡུག༷་བསྔལ༷་གྱི་རྒྱུ་དང་འབྲས་བུ་ལ་གནས་པར་གྱུར༷་པའི༷་སེམ༷ས་ཅ༷ན་རྣམས་ཡོངས༷་སུ་སྨིན༷་པར་བྱེ༷ད་པ་ཡིན་ནོ། །
2025-10-13 13:30:33,173 [INFO] Time taken to process commentary text: 11.64s
2025-10-13 13:30:33,173 [INFO] Processing commentary text: ཚུལ་ཁྲིམས༷་ཀྱིས༷་དུད༷་འགྲོ༷འི་འགྲོ༷་བ༷་རིགས་དང་གཟུགས་ལ་སོགས་པ་ཐ་དད་པ་སྣ་ཚོགས་སུ་གྱུར་པ་དུ༷་མའི༷་ངོ༷་བོ༷་དང༷་། དེར་མ་ཟད་མི༷་ཁོམས༷་པའི་གནས་བརྒྱ༷ད་ཆར་ཡང་སྤོང༷་བར་བྱེད་ཅིང་ཁྲིམས་དེ༷་ཡིས༷་དལ༷་བ༷་ཡིརྟེན་བཟང་པོ་རྟག༷་ཏུ༷་རྙེད༷་པར་བྱེད་དོ། །བཟོ༷ད་པས༷་ནི་གཟུགས༷་བཟང༷་བའི་དམ༷་པ༷་རྒྱ༷་ཆེན༷་པོ་མཚན་དཔེས་ལེགས་པར་བརྒྱན་པ་སངས་རྒྱས་ཀྱི་སྐུ་ཡི་བར་དུ་ཐོབ༷་པར་འགྱུར༷་ཏེ༷། གསེར༷་གྱི་མདོག་ལྟ་བུར་སྡུག༷་ཅིང༷་འགྲོ་བས༷་ལྟ༷་བར་བྱ་བའི༷་འོས༷་སུ༷་འགྱུར༷་རོ། །བརྩོན༷་འགྲུས༷་ཀྱིས༷་ནི༷་དཀར༷་པོའི༷་ཆོས་རྣམ༷ས་ཀྱི་ཡོན༷་ཏན༷་འགྲིབ༷་པར་མི༷་འགྱུར༷་བར་གོང་ནས་གོང་དུ་འཕེལ་བའི་མཐུས། ཡེ༷་ཤེས༷་མཐའ༷་ཡས༷་པ་རྒྱལ༷་བའི༷་ཡོན་ཏན་གྱི་བང༷་མཛོད༷་རྙེད༷་པར༷་འགྱུར༷་རོ། །བས༷མ་གཏན༷་གྱིས༷་ནི༷་འདོ༷ད་པའི༷་ཁམས་ཀྱི་འདོད་པའི་ཡོན༷་ཏན༷་ཉེས་དམིགས་ཆེ་ཞིང་བདེ་བ་ཆུང་བས་སྨད༷་པ༷་དག་གི་འོས་སུ་གྱུར་པ་འདོར༷་བར་བྱེད་ཅིང་། སྔོན་གནས་དང་ཟག་ཟད་དང་སེམས་ཤེས་ཏེ་རིག༷་པ་གསུམ་དང༷་། ལྷའི་རྣ་བ་དང་མིག་དང་རྫུ་འཕྲུལ་ཏེ་མངོ༷ན་པར༷་ཤེས༷་པ་གསུམ་སྟེ་སྔ་མ་དང༷་བསྡོམ་པས་དྲུག་པོ་དེ་དང་སེང་གེ་རྣམ་པར་བསྒྱིངས་པ་ལ་སོགས་པའི་ཏིང༷་ངེ་འཛིན༷་མངོ༷ན་པར༷་སྒྲུབ༷་པར་བྱེད་དོ། །ཤེས༷་རབ༷་ཀྱིས༷་ནི༷་ཆོས༷་ཐམས་ཅད་ཀྱི༷་རང༷་བཞིན༷་སྟོང་པ་ཉིད་ཡོངས༷་སུ་ཤེས༷་ནས༷་དངོས་པོར་འཛིན་པ་སྤངས་ཏེ་ཁ༷མས་གསུམ༷་མ༷་ལུས༷་པ༷་ལ༷ས་ཡང༷་དག༷་པར་འདའ༷་བར༷་འགྱུར༷་ལ། སྐུ་གཉིས་དང་ལྡན་པ་མི༷་ཡི༷་ཁྱུ༷་མཆོག༷་ཆོས་ཀྱི་རྒྱལ་པོ་སངས་རྒྱས་སུ་གྱུར་ཏེ་འཇིག་རྟེན་གྱི་ཁམས་ཀུན་ཏུ་མངའ་དབང་བསྒྱུར་བའི་ཕྲིན་ལས་ཀྱི་འཁོར༷་ལོ༷་རིན༷་པོ་ཆེ༷་རྒྱུན་མི་འཆད་པར་བསྐོར༷་བར་བྱས༷་ནས༷་སྡུག༷་བསྔལ༷་མཐའ་དག་གཏན་དུ་ཟ༷ད་པར༷་བྱ༷་བའི་ཕྱིར༷་འགྲོ༷་བ་རྣམས་ལ༷་དམ་པའི་ཆོས༷་ཀྱི་སྣང་བ་མཆོག་ཀྱང༷་སྟོན༷་པར་འགྱུར་རོ། །༈ལམ་ཡོངས་སུ་རྫོགས་པའི་འབྲས་བུ།
2025-10-13 13:30:50,107 [INFO] Time taken to process commentary text: 16.95s
2025-10-13 13:30:50,107 [INFO] Processing commentary text: གཉིས་པ། ཆོས་འདི་ཡོངས་རྫོགས་བྱས་ནས་སོགས་ཚིགས་བཅད་གཅིག་སྟེ། ཐེག་པ་ཆེན་པོའི་རིགས་ལ་གནས་པ་གང་གིས་བྱང་ཆུབ་ཏུ་སེམས་ཐོག་མར་བསྐྱེད་པ་ནས་བཟུང་སྟེ་ཇི་སྐད་བཤད་པའི་ཕ་རོལ་ཏུ་ཕྱིན་པ་དྲུག་ཐེག་པ་ཆེན་པོའི་ལམ་གྱི་ཆོས༷་འདི༷་མ་ལུས་པ་བསྐལ་པ་གྲངས་མེད་པ་གསུམ་ལ་སོགས་པར་ཐབས་མཁས་པའི་ཚུལ་གྱིས་ཉམས་སུ་ལེན་པ་སྟེ། དེ་ལ་ཐབས་མཁས་པ་གང་ཞེ་ན་ཕར་ཕྱིན་དེ་དེ་ཐམས་ཅད་ཀྱང་ཡ་མ་བྲལ་བར་དོན་གཅིག་ཏུ་དྲིལ་བ་སྟེ་འདི་ལྟར་ཕན་ཚུན་གཅིག་གི་གྲོགས་སུ་གཅིག་དང་གཅིག་ལའང་ཐམས་ཅད་ཚངས་པར་ཉམས་སུ་ལེན་པ་དང་། ཀུན་ཀྱང་རྣམ་ཀུན་མཆོག་ལྡན་ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོར་གྱུར་པའི་ཚུལ་གྱིས་ཉམས་སུ་ལེན་པ་ཡིན་ནོ། །དེ་ལྟར་ཉམས་སུ་བླང་བས་ཕ་རོལ་ཏུ་ཕྱིན་པ་མཐའ་དག་གི་ཉམས་ལེན་རབ་ཀྱི་མཐར་ཐུག་པར་ཡོངས༷་སུ་རྫོགས༷་པར་བྱས༷་ནས༷་བྱང༷་ཆུབ༷་སེམ༷ས་དཔའ༷་དེས་སྐད་ཅིག་གཅིག་དང་ལྡན་པའི་ཡེ་ཤེས་ཀྱིས་ཟག་པ་མེད་པའི་ཆོས་ཐམས་ཅད་མ་ཚངས་པ་མེད་པའི་རྣམ་ཀུན་མཆོག་ལྡན་གྱི་ཆོས་དབྱིངས་མངོན་དུ་མཛད་ནུས་པ་ས་བཅུའི་རྒྱུན་གྱི་ཐ་མའི་ཡེ་ཤེས་ཆེན་པོ་ཐོབ་པར་གྱུར་ནས་དེ་ལ་བརྟེན་ཏེ་སློབ་པ་དེ་མི་སློབ་པ་བྱང་ཆུབ་ཆེན་པོའི་སར་མངོན་པར་རྫོགས་པར་སངས་རྒྱས་པར་གྱུར་ནས་གནས་གྱུར་མཐར་ཐུག་པ་བརྙེས་པའི་སྟོབས་ཀྱིས་འདི་ལྟར་ནམ་མཁའི་མཐར་ཐུག་པར་ཕྱོགས་དང་རིས་སུ་མ་ཆད་པར་ཡོངས༷་སུ་དག༷་པའི་ཞིང༷་ཁམས་རང་སྣང་འོག་མིན་གྱི་གནས་དང༷་། བཅུད་ཀྱི་སེམ༷ས་ཅ༷ན་རྣམ་པར་ད༷ག་པ་ས༷་བཅུའི་སེམས་དཔའ་ཆེན་པོ་རྣམས་འཁོར་དུ་ཡོངས༷་སུ༷་འཛིན༷་པ་དང་། སངས༷་རྒྱས༷་ཐམས་ཅད་དང་མཉམ་པ་ཉིད་དུ་གྱུར་པའི་ཡེ་ཤེས་ཀྱི་སྐུ་ཐོབ་པས་ཕྱོགས་བཅུའི་འཇིག་རྟེན་ནམ་མཁའི་མཐའ་ཀླས་པ་སྲིད་དུ་སྟོན་པ་སྐུ་གསུམ་གྱི་རང་བཞིན་སངས་རྒྱས་ཀྱི་རྒྱུ༷ད་དེ་ཕྱོགས་ཀྱི་མུ་དང༷་དུས་ཀྱི་མཐའ་མེད་པའི་ངང་ཚུལ་ཅན་ཡོངས་སུ་འཛིན་པ་དང་། ལུང་དང་རྟོགས་པའི་ཆོས༷་ཀྱི༷་ཚུལ་མུ་མཐའ་མེད་པའི་རྒྱུ༷ད་ཀྱང༷་ཡོངས༷་སུ༷་འཛིན༷་པ་དང་། དེ༷་བཞིན༷་དུ་སངས་རྒྱས་ཀྱི་ཆོས་དེ་ལ་སྤྱོད་པ་ཕྱོགས་བཅུའི་འཇིག་རྟེན་གྱི་ཁམས་སུ་འཕགས་པའི་དགེ༷་འདུན༷་གྱི་རྒྱུ༷ད་མུ་དང༷་མཐའ་མེད་པ་དང་། ཕྲིན་ལས་ཆེན་པོས་སྲིད་པ་དང་ཞི་བར་གཏོགས་པའི་ཕན་པ་དང་བདེ་བའི་ཆོས༷་ཀུན༷་ཀྱང་ཡོངས༷་སུ༷་འཛིན༷་པ་ཡིན་ཏེ། ཆོས་ཀྱི་དབྱིངས་ཀྱིས་ཀླས་པའི་ཡེ་ཤེས་ཀྱི་སྐུ་སྤང་བ་དང་རྟོགས་པའི་མཐར་ཕྱིན་པ་རྟག་བརྟན་འཕོ་འགྱུར་མེད་པ་ནམ་མཁའ་ལྟ་བུ་ཡིད་བཞིན་ནོར་བུ་བཞིན་དུ་ལྷུན་གྱིས་གྲུབ་པའི་ཕྲིན་ལས་ཆེན་པོས་འཁོར་བའི་མུ་དང་མཐའ་ཇི་སྲིད་དུ་ཕན་བདེ་མཛད་པ་འབྲས་བུའི་མཐར་ཐུག་ཐོབ་པ་ཡིན་ནོ། །
2025-10-13 13:31:13,094 [INFO] Time taken to process commentary text: 22.98s
2025-10-13 13:31:13,094 [INFO] Processing commentary text: ༈དེའི་མཇུག་བསྡུ་བ། གསུམ་པ་དེ་ལྟར་བསྟན་པའི་དགོས་པས་མཇུག་བསྡུ་བ་ནི། འགྲོ་བའི་ནད་གསོ་སོགས་ཚིགས་བཅད་གཅིག་སྟེ། འགྲོ༷་བའི༷་ལུས་དང་སེམས་ཀྱི་ནད༷་མ་ལུས་པ་རྩད་ནས་ཞི་བའི་ཚུལ་གྱིས་གསོ༷་བར་མཛ༷ད་པ༷་སྨན༷་པའི༷་མཆོག༷་ཏུ་གྱུར༷་པ༷་ནི་སངས་རྒྱས་ཡིན་ཏེ། ནད་དུ་གྱུར་པ་སྡུག་བསྔལ་ཐམས་ཅད་ཀྱི་རྩ་བ་ནི་དངོས་པོར་འཛིན་པ་ཡིན་ལ་དེ་ལས་བྱུང་བའི་ཉོན་མོངས་པ་ཐམས་ཅད་དང་། ཉོན་མོངས་པ་དང་ཤེས་བྱའི་སྒྲིབ་པ་ལས་བྱུང་བའི་སྲིད་ཞིའི་རྒུད་པ་ཐམས་ཅད་ནི་དེ་བཞིན་གཤེགས་པ་རྣམས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་ཀྱི་བདུད་རྩིས་གསོ་བར་མཛད་པའི་ཕྱིར་ནའོ། །དེ་ལྟ་བུ་སྨན་པའི་རྒྱལ་པོ་སངས་རྒྱས་བཅོམ་ལྡན་འདས་ཤཱཀྱ་སེང་གེ་ཉིད་ཀྱི་ཞལ་ནས། བརྗོད་བྱ་ཤེས༷་རབ༷་ཀྱི་ཕ་རོལ་ཏུ་ཕྱིན་པ་བསྟན༷་པ༷་གང་ཞིག་དེའི་ཁྱད་པར་ཅི་ལྟ་བུ་ཞེ་ན་བྱང༷་ཆུབ༷་མཆོག་གི་ལམ༷་ཐེག་པ་ཆེན་པོའི་ཟབ་པ་དང་རྒྱ་ཆེ་བའི་ཆོས་མཐའ་དག་དང་ལྡན༷་པ་འདི༷་གསུ༷ངས་ཏེ༷།མདོ་འདིའི་མིང༷་ནི༷་འཇིག་རྟེན་དང་འཇིག་རྟེན་ལས་འདས་པའི་ལམ་དང་འབྲས་བུའི་ཡོན༷་ཏན༷་གྱི་རིན་པོ་ཆེ་མ་ལུས་པ་འདིར་ཆུད་ཅིང་སྡུད་པས་ན་ཡོན་ཏན་རིན༷་ཆེན༷་སྡུད༷་པ༷་བྱང༷་ཆུབ༷་མཆོག་གི་ལམ༷་ཞེས་བྱའོ། །དེ་ལྟར་གསུངས་པའི་དགོས་པ་ནི་ལམ༷་འདི༷་ལྟ་བུ་མཐའ་ཡས་པའི་སེམ༷ས་ཅ༷ན་ཀུན༷་གྱི༷ས་ཐོབ༷་པར༷་བྱ༷་བའི་ཕྱིར༷་བཤ༷ད་དེ་སྔོན་བསྐལ་པ་གྲངས་མེད་པ་ནས་སེམས་ཅན་རྣམས་ཡོངས་སུ་བསྐྱབ་པའི་དོན་དུ་བདག་ཉིད་མངོན་པར་སངས་རྒྱས་པར་བྱའོ་ཞེས་པའི་དམ་བཅའ་ཡོངས་སུ་རྫོགས་པའི་ལག་རྗེས་ལ། དམིགས་པ་མེད་པའི་ཐུགས་རྗེ་ཆེན་པོས་རང་གི་ཐུགས་སུ་ཆུད་པའི་ཆོས་ཟབ་མོའི་མཐར་ཐུག་པ་འདི་གདུལ་བྱ་ལ་བསྟན་པས་དེ་དུས་ཀྱི་ཉེ་བའི་གདུལ་བྱར་གྱུར་པ་དག་གིས་ཞལ་ནས་དངོས་སུ་ཐོས་ཤིང་། རིང་བའི་གདུལ་བྱ་རྣམས་ཀྱིས་ཀྱང་བརྒྱུད་ནས་ཐོས་ལ། དེ་ལྟར་ཐོས་པས་དམིགས་ཕྱེད་ཅིང་བསམ་པས་དོན་གོ་ལ་བསྒོམ་པས་ཉམས་སུ་ལོན་ཏེ་རིམ་གྱིས་སངས་རྒྱས་པར་འགྱུར་ཞིང་དེའི་ཚུལ་གྱིས་ཕྱོགས་མུ་མེད་པ་དང་དུས་མཐའ་ཡས་པར་ཡང་ཡེ་ཤེས་ཀྱི་སྐུ་མཉམ་པ་ཉིད་དུ་གྱུར་པའི་སངས་རྒྱས་རྣམས་ཀྱིས་ཚིག་འདི་དང་དོན་འདིའི་སྒོ་ནས་སེམས་ཅན་རྣམས་བླ་ན་མེད་པའི་བྱང་ཆུབ་ཀྱི་ལམ་ལ་འཇོག་པར་མཛད་པ་ཡིན་ནོ། །༈མཇུག་གི་དོན། བཞི་པ་མཇུག་གི་དོན་ལ་གཞུང་ལྷག་མ་མ་ལུས་པར་སྟོན་པའི་ཚིག་གིས་སྐབས་བསྡུ་བ་དང་། ཁུངས་བཙུན་པར་སྟོན་པའི་ཆེད་དུ་ལོ་ཙཱ་བའི་འགྱུར་བྱང་སྨོས་པ་གཉིས། དང་པོ་འཕ༷གས་པ༷་ཤེས༷་རབ༷་ཀྱི༷་ཕ༷་རོལ༷་ཏུ༷་ཕྱིན༷་པ༷་སྡུད༷་པ༷་ཚིགས༷་སུ༷་བཅ༷ད་པ༷་རྫོགས༷་སོ༷། །ཞེས་པའོ། །
2025-10-13 13:31:35,878 [INFO] Time taken to process commentary text: 22.79s
2025-10-13 13:31:35,878 [INFO] Processing commentary text: གཉིས་པ་རྒྱ་གར་གྱི་མཁན་པོ་བིདྱཱ་ཀ་ར་སིཾ་ཧ་དང་། ཞུ་ཆེན་གྱི་ལོ་ཙཱ་བ་བན་དེ་དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པ་ཞེས་སོ། །དེ་དག་གིས་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡོན་ཏན་རིན་པོ་ཆེ་སྡུད་པ་ཚིགས་སུ་བཅད་པའི་དངོས་བསྟན་གྱི་དོན་བཤད་པ་སོང་ལ། རྩ་བའི་ས་བཅད་གཉིས་པ་ལམ་མངོན་པར་རྟོགས་པའི་རིམ་པ་དང་སྦྱར་བ་ནི་ཟུར་དུ་ཡོད་པ་ལས་ཤེས་པར་བྱའོ། །
2025-10-13 13:31:37,032 [INFO] Time taken to process commentary text: 1.15s
2025-10-13 13:31:37,032 [INFO] Processing commentary text: འདིར་སྨྲས་པ། ལེགས་གསུང་བཀའ་ཡི་རྒྱ་མཚོ་ཆེན་པོ་ཡི། །སྙིང་པོར་གྱུར་པ་ཤེས་རབ་ཕར་ཕྱིན་གྱི། །རིན་ཆེན་རིན་ཐང་བྲལ་བའི་ཡང་སྙིང་ནི། །ཡོན་ཏན་རིན་ཆེན་སྡུད་པའི་ནོར་བུ་ཡིན། །མཚན་མཆོག་ཟླ་བ་རྒྱས་པའི་གཟུགས་ཀྱི་སྐུའི། །ཟབ་ཞི་ཐུགས་ཀྱི་དབྱིངས་ན་གནས་པ་གང་། །དཔལ་གྱི་མགུལ་ནས་ལེགས་པར་དྲངས་པ་ཡི། །ཆོས་ཚུལ་འདི་འདྲ་འཇིག་རྟེན་ཀུན་ཏུ་དཀོན། །མཐའ་དག་ཆོས་ཀྱི་གཞུང་ལུགས་ཉམས་པ་ལས། །ཤེས་རབ་ཕ་རོལ་ཕྱིན་པའི་ཚིག་ཟུར་ཙམ། །ཉམས་པ་ཕངས་ཞེས་བདེན་པར་སྨྲ་མཆོག་གིས། །ཞི་བའི་ཞལ་ཆེམ་བཞག་པ་ཉེ་བར་དྲན། །ས་བཅུའི་སེམས་དཔའ་གངྒཱའི་རྡུལ་སྙེད་ཀྱིས། །གང་གི་ཡེ་ཤེས་ཆ་ཙམ་མི་མཚོན་པ། །བདེ་བར་གཤེགས་པས་དངོས་སུ་གསུངས་པའི་གཞུང་། །འཆད་ཉན་རྩོམ་ལ་སྤྲོ་བ་ཆེས་ཆེར་འཕེལ། །ལྟོས་ཤིག་རིགས་ཀྱི་བུ་དག་ཆོས་འདི་ནི། །ཟབ་མོའི་མཐར་ཐུག་རྒྱ་ཆེའི་ཆོས་མཛོད་དེ། །ཚོགས་གཉིས་ཡོངས་རྫོགས་རྒྱལ་བའི་ཡེ་ཤེས་ཀྱི། །རྒྱུ་མཐུན་དམ་པ་འདི་ཡིན་དགའ་བར་གྱིས། །ཉམས་ལེན་མངོན་པར་རྟོགས་པའི་རིམ་པ་ཡང་། །དོན་གྱིས་ཆེས་ཆེར་གསལ་ཞིང་དངོས་བསྟན་གྱི། །དགོངས་པ་འགྲེལ་བའི་ལུགས་བཟང་དྲི་མ་མེད། །ལུང་དང་མན་ངག་རིགས་པའི་ཚུལ་གྱིས་བརྩམས། །འདི་ཡི་དགེ་བས་སྐྱེ་བ་ཐམས་ཅད་དུ། །ཟབ་མོ་སྟོང་དང་རྟེན་འབྱུང་ཟུང་འཇུག་དོན། །ལེགས་རྟོགས་རྒྱལ་བ་དགྱེས་པའི་ལམ་བཟང་ལས། །ནམ་ཡང་གཞན་དུ་ལྡོག་པར་མ་གྱུར་ཅིག །འདི་ནས་སངས་རྒྱས་ཐོབ་པའི་བར་དུ་བདག །སྐྱེ་དང་སྐྱེ་བར་ཤེས་རབ་གོང་འཕེལ་ཞིང་། །རང་དོན་ཡིད་བྱེད་སྤང་བའི་སྙིང་རྗེ་དང་། །ཐབས་མཁས་མཆོག་གིས་འགྲོ་དོན་སྤྱོད་པར་ཤོག །རྒྱལ་བ་མཆོག་ལ་བཀའ་དྲིན་གཟོ་སེམས་ཀྱིས། །རྒྱལ་བའི་ཆོས་མཛོད་མ་ལུས་ཀུན་འཛིན་ཞིང་། །རྒྱལ་སྲས་ཀུན་ཏུ་བཟང་དང་འཇམ་དབྱངས་བཞིན། །རྒྱལ་བའི་ཕྲིན་ལས་སྲིད་མཐར་སྤེལ་གྱུར་ཅིག །གཞུང་འདི་མཐོང་ཐོས་སེམས་སོགས་བྱེད་པ་དང་། །བདག་ལ་བཟང་ངན་ལས་ཀྱིས་འབྲེལ་ཐོགས་ཀུན། །མྱུར་དུ་ལྟ་བའི་ཐིབ་པོ་རབ་བསལ་ནས། །ཕྱིར་མི་ལྡོག་པའི་ས་ལ་གནས་གྱུར་ཅིག །ཆོས་འདི་ཆོས་ཉིད་བཞིན་དུ་ལེགས་བཤད་པ། །བདེན་པ་དེ་ཡིས་སྲས་བཅས་རྒྱལ་ཀུན་གྱིས། །འདི་འཛིན་རྣམས་ཀྱི་བློ་གྲོས་སྤོབས་པའི་དཔལ། །བསྐྱེད་ནས་ཕྱོགས་ལས་རྣམ་པར་རྒྱལ་གྱུར་ཅིག །བསྟན་ལ་གནོད་པ་དམ་སྲི་ཀླ་ཀློ་སོགས། །མི་དང་མི་མིན་ནག་པོའི་རྩར་ལག་རྣམས། །གཞུང་འདིའི་གླེགས་བམ་བཞུགས་པའི་ཕྱོགས་སུ་ཡང་། །གནོད་པའི་བསམ་སྦྱོར་གཏན་ནས་ཞི་གྱུར་ཅིག །ཆོས་ལྟར་བཅོས་པའི་མུན་སྤྲུལ་ཇི་སྙེད་པ། །འདི་ཡི་བྱིན་གྱིས་རྨིང་མེད་བཅོམ་གྱུར་ནས། །ཡང་དག་ཆོས་ཀྱི་སྣང་བ་འབར་བའི་མཐུས། །འགྲོ་བའི་ཕན་བདེ་གོང་ནས་གོང་འཕེལ་ཤོག །དུས་ཀྱི་སྙིགས་མ་བདོ་བའི་སྨག་འདི་ལའང་། །ལྷག་བསམ་ཟླ་བའི་ཆ་ཤས་གོང་འཕེལ་ཞིང་། །གཞན་ཕན་བསིལ་ཟེར་བྱེ་བའི་འོད་འཕྲོ་བ། །དུ་མ་མཛེས་པ་ངོམས་བཞིན་འཆར་གྱུར་ཅིག །བསྟན་འཛིན་མཆོག་རྣམས་ཡུན་རིང་འཚོ་གཞེས་ཤིང་། །བསྟན་པའི་སྦྱིན་བདག་རྣམས་ཀྱང་འབྱོར་པ་འཕེལ། །བསྟན་པའི་སྙིང་པོར་འགྲོ་ཀུན་དད་གྱུར་ནས། །བསྟན་པ་རིན་ཆེན་མཆོག་ཏུ་རྒྱས་པར་ཤོག །མཁའ་མཐས་ཁྱབ་པའི་ཡིད་ཅན་རྒྱ་མཚོ་རྣམས། །ཤེས་རབ་ཕ་རོལ་ཕྱིན་པའི་ལམ་བཟང་ལ། །བདག་ཉིད་གཅིག་པུས་ལེགས་པར་བཀོད་གྱུར་ནས། །ཀུན་ཀྱང་རྫོགས་པའི་སངས་རྒྱས་ཉིད་གྱུར་ཅིག །གཞུང་འདི་གང་དུ་དར་བའི་ས་ཕྱོགས་སུ། །ནད་དང་དབུལ་ཕོངས་འཐབ་རྩོད་ཞི་བ་དང་། །བསམ་དོན་ཆོས་བཞིན་འགྲུབ་ཅིང་བཀྲ་ཤིས་པའི། །དགའ་སྟོན་གོང་ནས་གོང་དུ་འཕེལ་གྱུར་ཅིག །དེ་ལྟར་རྒྱལ་བའི་ཡུམ་གྱི་དགོངས་དོན་ལ་མ་ནོར་བར་འཇུག་པའི་འགྲེལ་བཤད་འདི་ནི་རང་ཉིད་ཆུང་ངུའི་དུས་ནས་ཆོས་འདི་ལ་ལྷག་པར་མོས་པའི་དབང་གིས། རང་རྒྱུད་ལ་ཆོས་ཟབ་མོའི་བག་ཆགས་བཟང་པོ་འཇོག་པ་སོགས་ཀྱི་དོན་དུ་བརྩམ་པར་འདོད་པའི་བློ་ཡོད་པའི་ཉེར་ལེན་གྱི་རྒྱུ༷་ལ། ལྷན་ཅིག་བྱེད་པའི་རྐྱེན་དུ་གྱུར་པ་སྔ་འགྱུར་རྫོགས་པ་ཆེན་པོའི་རྣལ་འབྱོར་པ་རིག་འཛིན་སྣ་ཚོགས་རང་གྲོལ་གྱིས་དོན་གཉེར་ཆེན་པོས་གསུང་གིས་བསྐུལ་མ་ཡང་ནས་ཡང་དུ་མཛད་པ་དང་། སྔ་འགྱུར་གྱི་རིང་ལུགས་པ་ཆེན་པོ་བླ་མ་དམ་པ་ལུང་རྟོགས་ནས་ཀྱང་ནན་ཏན་དུ་བསྐུལ་ཞིང་། མང་དུ་ཐོས་པ་མདོ་སྔགས་ཀྱི་མིང་ཅན་སོགས་ཆོས་སྨྲ་བ་དུ་མས་བསྐུལ་བ་ལ་བརྟེན་ནས་ཆོས་ཚུལ་འདི་ལ་ཡིད་ཆེས་བརྟན་པར་གྱུར་པ་མི་ཕམ་འཇམ་དཔལ་དགྱེས་པའི་རྡོ་རྗེས་རྒྱ་བོད་ཀྱི་འགྲེལ་པ་རྣམས་ཀྱི་ལེགས་པར་བཤད་པ་ལ་བརྟེན་ནས་རང་ལོ་ཞེ་བདུན་པ་དགའ་བ་ཆུ་འབྲུག་གི་ལོར་རྒྱལ་དབང་པདྨས་བྱིན་གྱིས་བརླབས་པའི་གནས་དཀར་མོ་སྟག་ཚང་དུ་གྲགས་པའི་དཔལ་གྱི་ཀེའུ་ཚང་གོང་མ་བཀྲ་ཤིས་དཔལ་འབར་པདྨ་བདེ་ལྡན་གླིང་ཞེས་བྱ་བར་ཧོར་ཟླ་དྲུག་པའི་ཚེས་བཅུ་བཞི་ལ་དབུ་བཙུགས་ནས་ཉི་མ་བརྒྱུད་མར། དལ་ཁོམས་དང་བསྟུན་པར་ཅི་རིགས་རེ་བྲིས་ཤིང་ཟླ་བ་དེའི་ཚེས་ཉེར་བརྒྱད་པ་རྒྱུ་སྐར་རྒྱལ་དང་ལྡན་པའི་དུས་བཟང་པོ་སོགས་རྟེན་འབྲེལ་ཕུན་སུམ་ཚོགས་པ་ལ་ཡོངས་སུ་རྫོགས་པར་གྲུབ་པར་བགྱིས་པ་འདིས་ཕྱོགས་དང་དུས་ཐམས་ཅད་དུ་ཁྱབ་ཅིང་བསྟན་པ་དང་སེམས་ཅན་རིས་སུ་མ་ཆད་པ་ལ་ཕན་པ་རྨད་དུ་བྱུང་བ་རྒྱུན་མི་འཆད་པར་བྱེད་པར་ཤོག་ཅིག །སརྦ་མངྒ་ལཾ།། །།
2025-10-13 13:32:19,482 [INFO] Time taken to process commentary text: 42.44s
2025-10-13 13:57:12,016 [INFO] Processing commentary text: འཕགས་པ་མདོ་སྡུད་པའི་འགྲེལ་པ་རྒྱས་པ་སྦས་དོན་གསལ་བའི་སྒྲོན་མེ། །
2025-10-13 13:57:12,055 [INFO] Time taken to process commentary text: 0.04s
2025-10-13 13:57:12,055 [INFO] Processing commentary text: གང་གིས་རྟེན་ཅིང་འབྲེལ་བར་འབྱུང་། །འགག་པ་མེད་པ་སྐྱེ་མེད་པ། །ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་པ། །ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་ཞི་བསྟན་པ། །རྫོགས་པའི་སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ།།གང་གིས་བསྐལ་མང་བྱེ་བར་དགྲ་བཅོམ་མཆོད། །ཚུལ་ཁྲིམས་སྲུང་བ་སོགས་ལས་རྒྱལ་ཡུམ་འདི། །བརྗོད་པའི་བསོད་ནམས་དཔག་ཏུ་མེད་པར་གསུངས། །དེའི་ཕྱིར་ཡུལ་དོན་འབྲེལ་པར་བྱེད་པ་སྤྲོ། །འདིར་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡོན་ཏན་རིན་པོ་ཆེ་སྡུད་པའི་དོན་བཤད་པ་ལ། རྣམ་བཤད་རིག་པ་ལས། མདོ་དོན་སྨྲ་བ་དག་གིས་ནི། །དགོས་པ་བསྡུས་པའི་དོན་བཅས་དང་། །ཚིག་དོན་བཅས་དང་མཚམས་སྦྱར་བཅས། །བརྒལ་ལན་བཅས་ཏེ་བསྙད་པར་བྱ། །ཞེས་གསུངས་པ་ལྟར། དགོས་དོན། བསྡུས་དོན། ཚིག་དོན་གྱིས་བཤད་པ་གསུམ་ལས།  དང་པོ་ནི། དེ་ནས་ཡང་ཞེས་སོགས་ཏེ། ཡུམ་རྒྱས་པ་ཡང་། འདི་སྐད་བདག་གིས་ཐོས་པ་དུས་གཅིག་ན། ཞེས་པ་ལ། ཁྱོད་ཀྱིས་དུས་གང་གི་ཚེ། གནས་གང་དུ། སྟོན་པ་པོ་གང་ལས། འཁོར་གང་དང་ལྷན་གཅིག་ཏུ་མདོ་སྡེ་རིན་པོ་ཆེ་འདི་ཐོས་ཞེས་དྲི་བ་ན། ལན་སྡུད་པ་པོ་རང་ཉིད་ཚད་མར་སྟོན་པའི་ཕྱིར། བཅོམ་ལྡན་འདས་རྒྱལ་པོའི་ཁབ་བྱ་རྒོད་ཕུང་པོའི་རི་ལ། ཞེས་སོགས་ཡུམ་གསུང་བའི་དུས་དང་། གནས་དང་།  སྟོན་པ་དང་། འཁོར་དང་། ཇི་ལྟར་གསུང་ཚུལ་རྣམས་སྟོན་པའི་གླེང་གཞིའི་དོན་རྣམས་འདིར་ཡང་བསྟན་ཏེ།
2025-10-13 13:57:28,329 [INFO] Time taken to process commentary text: 16.29s
2025-10-13 13:57:28,329 [INFO] Processing commentary text: དེ་ནས་ཡང་ཞེས་པས་ཡུམ་རྒྱས་འབྲིང་བསྡུས་གསུམ་གསུངས་མ་ཐག་པའི་དུས་དེ་ནས་ཡང་ཞེས་སྡུད་པ་འདི་གསུང་བའི་དུས་དང༌། གནས་སུམ་ཚོགས་པ་དང་། བཅོམ་ལྡན་འདས་ཀྱིས་ཞེས་པས་སྟོན་པ་དང་། འཁོར་བཞི་བོ་དེ་དག་ཅེས་པས་འཁོར་དང༌། ལྷག་མས་དགོས་འབྲེལ་བསྟན་པའི་སྒོ་ནས་ཇི་ལྟར་གསུང་ཚུལ་རྣམས་བཤད་པའི་ཕྱིར།  དེ་ཡང་བདུད་བཞི་བཅོམ་ཞིང་ལེགས་པ་དྲུག་དང་ལྡན་པའི་སྒོ་ནས་ཁམས་གསུམ་ལས་འདས་པས་ན། བཅོམ་ལྡན་འདས་ཏེ། ལེགས་པ་དྲུག་ནི། དེ་བཞིན་ཉིད་སྒྲིབ་པ་བག་ཆགས་དང་བཅས་པས་རྣམ་པར་དག་པའི་ཆ་ནས་དབང་ཕྱུག་ཕུན་སུམ་ཚོགས་པ་དང་། མེ་ལོང་ལྟ་བུའི་ཡེ་ཤེས་ཀྱི་བྱེད་ལས་གཟུགས་བཟང་བ་དང་། མཉམ་པ་ཉིད་ཀྱི་ཡེ་ཤེས་ཀྱི་བྱེད་ལས་དཔལ་དང་གྲགས་པ་གཉིས་དང་། སོ་སོར་རྟོགས་པའི་ཡེ་ཤེས་ཀྱི་བྱེད་ལས་ཡེ་ཤེས་དང་།  བྱ་བ་སྒྲུབ་པའི་ཡེ་ཤེས་ཀྱི་བྱེད་ལས་བརྩོན་འགྲུས་ཕུན་སུམ་ཚོགས་པ་སྟེ། དབང་ཕྱུག་དང་ནི་གཟུགས་བཟང་དང་། །དཔལ་དང་གྲགས་དང་ཡེ་ཤེས་དང༌། །བརྩོན་འགྲུས་ཕུན་སུམ་ཚོགས་པ་སྟེ། །དྲུག་པོ་རྣམས་ལ་སྐལ་ཞེས་བྱ། །ཞེས་གསུངས་པ་ལྟར་རོ། །དེ་ལྟ་བུའི་སྟོན་པ་ཕུན་སུམ་ཚོགས་པས། གསུང་ཡུལ་གྱི་འཁོར་ཕུན་སུམ་ཚོགས་པ་འཕགས་པ་རབ་འབྱོར་ལ་སོགས་པའི་དགེ་སློང་རྣམས་དང་། སྐྱེ་དགུའི་བདག་མོ་ལ་སོགས་པའི་དགེ་སློང་མ་རྣམས་དང་།  གཟུགས་ཅན་སྙིང་པོ་ལ་སོགས་པའི་སློབ་པའི་དགེ་བསྙེན་རྣམས་དང་། ས་ག་ལ་སོགས་པའི་དགེ་བསྙེན་མ་རྣམས་ཀྱི་འཁོར་བཞི་པོ་དེ་དག་ཅེས་དམིགས་ཀྱིས་བཀར་བ་ནི། དེ་དག་ནི་སྣོད་དུ་རུང་བ་དང་བརྟན་པའི་འཁོར་ཡིན་པས་སྨོས་ལ། གཞན་མ་ནིང་ལ་སོགས་པ་ནི་སྣོད་དུ་མི་རུང་བ་དང་། བྱང་ཆུབ་སེམས་དཔའ་རྣམས་ནི། ཞིང་ཁམས་གཞན་ནས་འོང་བ་དང་འགྲོ་བ་སོགས་ཀྱིས་སེམས་ཅན་གྱི་དོན་བྱེད་པས་གཞན་གྱི་དབང་དུ་གྱུར་པའི་ཕྱིར་མི་བརྟན་པའི་འཁོར་ཡིན་པས་འདིར་མི་སྨོས་པ་ཡིན་གསུང་།  མདོར་བསྡུས་ནས་ཉན་པར་འདོད་པའི་བསམ་པ་དང་མཐུན་པར་ཚིག་ཉུང་ངུས་བསྟན་པ་ལས། ཡུམ་དོན་མ་ལུས་པ་ཚིག་ཉུང་ངུས་བདེ་བླག་ཏུ་རྟོགས་ནས་སྟོན་པ་ཉིད་ངག་ལ་དབང་བསྒྱུར་པའོ། །ཞེས་ཤིན་ཏུ་གུས་པས་སྟོན་པ་ཉིད་ལ་ཡང་དག་པར་རབ་ཏུ་དགའ་བ་ནི། མོས་སྤྱོད་ཀྱི་འཇིག་རྟེན་པའི་དང་། ཚིག་རྒྱས་པ་ལ་ཞེན་པ་སྤངས་ནས་དོན་ལ་གཞོལ་བའི་ཚིག་ཉུང་ངུས་ཡུམ་དོན་སྒོམ་ནས་ས་རབ་ཏུ་དགའ་བ་སོགས་ཐོབ་པ་ནི།  འཇིག་རྟན་ལས་འདས་པའི་ཡང་དག་པར་རབ་ཏུ་དགའ་བ་སྟེ། དེ་ལྟར་མཛད་པའི་ཕྱིར་ཞེས་དེ་གཉིས་དགོས་པར་དངོས་སུ་བསྟན་པས་དེ་ལས་རྣམ་མཁྱེན་ཐོབ་པ་ཉིང་དགོས་སུ་ཡང་བསྟན་ནོ། །སྔར་ལམ་འབྲས་ཀྱི་ཤེར་ཕྱིན་དེ་དག་རྒྱས་པར་བསྟན་པ་ལས་ཡང་ཚིག་ཉུང་ངུར་བསྡུས་པའི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་སྟོན་པར་བཞེད་ཅིང་ཞེས་པ་འདིས་ཤེར་ཕྱིན་གསུམ་བརྗོད་བྱར་དངོས་སུ་བསྟན་ཅིང་། དེ་དག་ཐམས་ཅད་ཀྱི་ཤུགས་ལ་འབྲེལ་བའང་བསྟན་ནོ། །
2025-10-13 13:57:28,948 [INFO] Time taken to process commentary text: 0.61s
2025-10-13 13:57:28,948 [INFO] Processing commentary text: བསྡུས་ནས་ཉན་དུ་རུང་བའི་འཁོར་འདུས་པ་དེའི་ཚེ། སྔར་བཤད་པའི་ཕུན་སུམ་ཚོགས་པ་ལྔ་ལྡན་གྱི་གཞུང་ཕུན་སུམ་ཚོགས་པ་ཁྱད་པར་ཅན་གྱི་སྡེབ་སྦྱོར་དང་ལྡན་པས་ཚིགས་སུ་བཅད་པ་འད་ིདག་བཀའ་སྩལ་ཏོ། །ཞེས་ཇི་ལྟར་གསུང་ཚུལ་རྣམས་སྟོན་པ་སྟེ། དེ་ལྟར་གཞུང་ཕུན་སུམ་ཚོགས་པ་འབྱུང་བའི་རྒྱུ་གླེང་གཞི་བརྗོད་པའི་སྒོ་ནས་དགོས་འབྲེལ་བསྟན་པ་ནི། མངོན་རྟོགས་རྒྱན་ལས། རྣམ་པ་ཐམས་ཅད་མཁྱེན་ཉིད་ལམ། །ཞེས་པ་ནས། བྱ་བ་རྩོམ་པའི་དགོས་པ་ཡིན། །ཞེས་གང་གསུངས་པ་ལྟར། མདོ་གཞན་དང་ཟློས་སྐྱོན་སྤངས་ནས་དགོས་པ་ཡོད་པར་བསྒྲུབ་པའོ།
2025-10-13 13:57:28,964 [INFO] Time taken to process commentary text: 0.01s
2025-10-13 13:57:28,964 [INFO] Processing commentary text: །གཉིས་པ་ནི། སྡུད་པ་འདིར་དངོས་པོ་བརྒྱད་དང་། དེ་བརྒྱད་ཐོབ་ཕྱིར་ཡུམ་ཇི་ལྟར་བཙལ་བའི་ཚུལ་དང་། དེ་ལྟར་ཡུམ་ཚོལ་བ་དང་ལྡན་པ་ལ་དགེ་བའི་བཤེས་གཉེན་གྱིས་གདམས་ངག་སྦྱིན་ཚུལ་དང་། གདམས་ངག་སྦྱིན་པ་ཉམས་སུ་བླངས་པས་ས་ལམ་གྱི་རྟོགས་པ་སྐྱེ་ཚུལ་དང་། ཆོས་ཀྱི་རྣམ་གྲངས་དེ་མི་ཆུབ་པར་ཡུན་རིང་དུ་གནས་པར་བྱ་བའི་ཕྱིར་ཡོངས་སུ་གཏད་པའི་ཚུལ་ཏེ། དོན་ཚན་བཅུ་གཉིས་བསྟན་པ་ལས།རྒྱན་འདིར་ཕྱི་མ་བཞི་ནི་རྟོགས་པར་སླ་བས་མ་བསྡུས་པར་དང་པོ་བརྒྱད་བསྡུས་ཏེ། །རྒྱན་ལས། །རྣམ་ཀུན་མཁྱེན་ཉིད་ལམ་ཤེས་ཉིད། །ཅེས་པ་ནས། །ཆོས་སྐུ་དང་དེ་རྣམས་བརྒྱད། །ཅེས་གསངས་སོ། །དོན་ཚན་བཅུ་གཉིས་ཀྱི་གཞུང་མཚམས་སོ་སོར་གཅོད་ཚུལ་ནི། །དཀའ་འགྲེལ་ལྟར་གནས་འབྱུང་པ་ལས་ཤེས་པར་བྱའོ།
2025-10-13 13:57:33,028 [INFO] Time taken to process commentary text: 4.06s
2025-10-13 13:57:33,028 [INFO] Processing commentary text: །གསུམ་པ་ལ། ཡུམ་གྱི་ལས་དངོས་བཤད་པ་དང། ཡུམ་ཇི་ལྟར་བཙལ་བའི་ཚུལ་སོགས་བཤད་པའོ།  །དང་པོ་ལ་གསུམ། སྒོམ་བྱ་མཁྱེན་གསུམ། སྒོམ་བྱེད་སྦྱོར་བཞི། སྒོམ་པའི་འབྲས་བུ་ཆོས་སྐུ་བཤད་པའོ།  །དང་པོ་ལ། ཐོབ་བྱ་རྣམ་མཁྱེན། ཐོབ་བྱེད་ལམ་ཤེས། དེ་རྣམ་པར་དག་བྱེད་ཀྱི་གཞི་ཤེས་བཤད་པའོ།  །དང་པོ་ལ། བསམ་པ་སེམས་བསྐྱེད་དང་། དེའི་དོན་སྟོན་པའི་གདམས་ངག་དང་། གདམས་དོན་ཇི་ལྟར་བསྒྲུབ་བའི་སྒྲུབ་པ་བཤད་པའོ། །  དང་པོ་ནི།
2025-10-13 13:57:34,868 [INFO] Time taken to process commentary text: 1.84s
2025-10-13 13:57:34,868 [INFO] Processing commentary text: དགའ་དང་གུས་དང་སོགས་ཏེ། དེ་ཡང་ཤེར་ཕྱིན་ཉན་བསམ་སྒོམ་གསུམ་ཆ་ལ་སྣོད་ཀྱི་སྐྱོན་བསལ་དགོས་པས། དེ་ཡང་ཉོན་མོངས་དང་ཤེས་བྱའི་སྒྲིབ་པ་གཉིས་ནི། ཡང་དག་པའི་དོན་མཐོང་བ་ལ་སྒྲིབ་པས་སྒྲིབ་པ་དང་། རང་རྒྱུད་ལྡན་གྱི་ལུས་ངག་ཡིད་གསུམ་ཉོན་མོངས་པར་བྱེད་པས་ཉོན་མོངས་དང་། གཉེན་པོས་གཞོམ་པར་བྱ་བ་ཡིན་པས་དྲི་མ་ཞིབ་བྱ་ལ། ། དེ་དག་གི་གཉེན་པོར་བླ་ན་མེད་པའི་བྱང་ཆུབ་ལ་དགའ་བའི་མངོན་འདོད་ཀྱི་དད་པ་དང་། །དེ་ཡང་རྒྱུ་ཤེར་ཕྱིན་ཉམས་སུ་ལེན་པ་ལས་འབྱུང་བའི་རྒྱུ་འབྲས་འབྲེལ་བ་ལ་ཡིད་ཆེས་པའི་གུས་པ་དང་། ཐེག་པ་ཆེན་པོའི་ལམ་འབྲས་བུ་དང་བཅས་པ་ལ་རབ་ཏུ་དང་པའི་མཆོག་གསུམ་ནི། རང་གི་སེམས་ལ་ཉེ་བར་བཞག་སྟེ་ དེ་དག་ལེགས་པར་བསལ་ནས།  ཀུན་སློང་ཇི་ལྟ་བུས་ཉན་ཞེ་ན། རབ་ཏུ་ཞི་བའི་མི་གནས་པའི་མྱང་འདས་འདོད་པའི་བསམ་པས། །མ་ལུས་པའི་འགྲོ་བའི་མངོན་མཐོ་དང་ངེས་ལེགས་ཀྱི་དོན་མངོན་པར་སྒྲུབ་པ་ལ་སེམས་བསྐྱེད་ལ་སོགས་པའི་རིམ་པས་ཞུགས་པ་ཞེས་བ་ནི། །སེམས་དཔའ་ཆེན་པོའི་དོན་དང་། །དམིགས་པ་མེད་པའི་ཐུགས་རྗེའི་བདག་ཉིད་དེ་སངས་རྒྱས་ཉིད་ལ་དགའ་བས་ན་ངེས་པ་ཞེས་པ་ནི། ། བྱང་ཆུབ་སེམས་དཔའ་དོན་ཏེ་མདོར་ན་བྱང་ཆུབ་སེམས་དཔའ་སེམས་དཔའ་ཆེན་པོས། །ཤེས་རབ་ཀྱི་རོལ་རོལ་ཏུ་ཕྱིན་པ་གང་ལ་དཔའ་བོ་སྟེ། །བྱང་ཆུབ་སེམས་དཔའ་རྣམས་ཀྱིས་ཉན་རང་དང་ཐུན་མོང་མ་ཡིན་པར་ཐབས་ཤེས་ཟུང་འབྲེལ་གྱིས་སྤྱོད་པ་དེ་ནི་ཉན་བསམ་བསྒོམ་པར་བགྱི་ཤིག །ཅེས་པ་འདའི་སྦས་དོན་ལ་སྟོང་ཉིད་དང་སྙིང་རྗེའི་སྙིང་པོ་ཅན་གྱི་ཐེག་ཆེན་སེམས་བསྐྱེད་བསྟན་སྟེ།  དེའང་འདིར་ཐེག་ཆེན་སེམས་བསྐྱེད་ཀྱི་རང་དོན་བྱང་ཆུབ་ལ་དམིགས་ཚུལ་ནི། །རབ་ཞི་བ་ཞེས་པ་ཡན་དགོས་པ་གང་གི་ཕྱིར་དང་། །འགྲོ་དོན་མངོན་ཞུགས་དེས་པ་ཞེས་པས་གང་ཟག་གང་གིས་དང་། ཤེས་རབ་ཕ་རོལ་ཕྱིན་གང་ལ་དཔའ་རྣམས་སྤྱོད་པ་དེ་ནི་ཞེས་པས་ཡུལ་གང་ལ་དང་། མཉན་པར་གྱིས་ཞེས་པས་ཇི་ལྟར་བསླབ་ཚུལ་རྣམས་བསྟན་པའི་ཕྱིར།  དེ་ཡང་སློབ་དཔོན་གྱི་འགྲེལ་པར། །སྒྲིབ་པ་ཉོན་མོངས་དྲི་མ་བསལ་ནས་རབ་ཞི་བ་ཞེས་པ་ལྟ་བུར་དྲི་མ་ཞེས་པ། བསལ་ནས་ཞེས་པའི་སྔོན་དུ་ཡར་དྲངས་ནས་འཆད་ཅིང་། རབ་ཞི་བ་ཞེས་པ་ཀུན་སློང་ལ་སྦྱར་འདུག་པ་ལྟར་བྲིས་པ་ཡིན་གྱི། དེང་སང་གི་དཔེ་རྣམས་སུ་དྲི་མ་ལས་འདས་པ་ཞེས་བྱུང་བ་ལྟར་ན།  དྲི་མ་ཞེས་པ་ཡར་དྲངས་མི་དགོས་པར་དྲི་མ་ཐམས་ཅད་ལས་འདས་པའི་མྱང་འདས་ཐོབ་པར་འདོད་པས་ཞེས་བྱའམ་དཔྱད་དགོས་ལ།དེ་བཞིན་དུ་འགྲོ་དོན་མངོན་ཞུགས་དེས་པའི་ཞེས་པ་ཡང་། སློབ་དཔོན་གྱི་འགྲེལ་པར། དེས་པས་ཞེས་པ་ལྟ་བུར་འགྲེལ་འདུག་པ་དང་མཐུན་པར་བྲིས་པ་ཡིན་གྱི། །དེས་པའི་ཞེས་པ་ལྟར་ན། །ཚུལ་བཞི་བསྟན་ཚུལ་གང་དང་ཅུང་ཟད་མི་འདྲ་བར། དཔའ་རྣམས་ཞེས་པ་རྟེན་ལ་སྦྱར་རོ། །
2025-10-13 13:57:35,457 [INFO] Time taken to process commentary text: 0.59s
2025-10-13 13:57:35,457 [INFO] Processing commentary text: སློབ་དཔོན་བུད་དྷ་ཤྲིའི་སྡུད་འགྲེལ་ལྟར་ན། །ཚེས་ཉན་པའི་བགེགས་ལ་ཆོས་ལ་སྡང་བ་དང་། །ཆོས་སྨྲ་བ་ལ་མ་གུས་པ་གཉིས་ཏེ། །དེ་གཉིས་ཀྱི་གཉེན་པོར་དམ་པའི་ཆོས་ལ་དགའ་བ་དང་། །ཆོས་སྣྲ་བ་ལ་ཞེས་བྱེད་པའི་གུས་པ་དང་། །ཐེག་པ་ཆེན་པོ་ཉན་པའི་འབྲས་བུ་ལ་མངོན་པར་ཡིད་ཆེས་པའི་དད་པ་སྟེ། །དེ་གསུམ་མཆོག་སྟེ། །ཆེན་པོའི་ཡང་ཆེན་པོ་ནི་ཉེ་བར་བཞག་སྟེ། ། ཚུལ་བཞིན་ཡོད་ལ་བྱེད་པའི་བགེགས་ཤེས་བྱའི་སྒྲིབ་པ་དང་། ཉོན་མོངས་པ་དང་། སྦྱིན་སོགས་ཀྱི་དྲི་མ་སེར་སྣ་སོགས་བསལ་ནས་ཞེས་དྲི་མ་ཞེས་པ་ཚིག་སྡམ་དང་སྦྱར་ནས་འཆད་པ་སྔར་ལྟར་ལ། རབ་ཞི་བ་ཞེས་ཆོས་ཉན་པ་དང་མཐུན་པའི་སྦྱོར་ལམ་ལ་གནས་པ་ལ་བྱེད་ཅིང་། །ཉན་པ་པོ་ཉན་ཐོས་སོགས་ལས་ཁྱད་པར་དུ་འཕགས་པར་བསྟན་པའི་ཕྱིར། །
2025-10-13 13:57:35,473 [INFO] Time taken to process commentary text: 0.03s
2025-10-13 13:57:35,473 [INFO] Processing commentary text: འགྲོ་བའི་དོན་བྱང་ཆུབ་གསུམ་གྱི་ཕྱིར་སྦྱིན་པ་ལ་སོགས་པའི་ཆོས་ལ་མངོན་པར་ཞུགས་པ་དག་ཡིན་ན། །ཤེར་ཕྱིན་ཉན་པ་བྱ་ཡི་གཞན་གྱིས་མ་ཡིན་ནོ། །དེའི་རྒྱུ་མཚན་དུ་ཤེར་ཕྱིན་འདི་བྱང་ཆུབ་སེམས་དཔའ་ཁོ་ནའི་ཡིན་པར་བསྟན་པའི་ཕྱིར། དེས་པའི་ཤེས་རབ་ཕ་རོལ་ཕྱིན་ཞེས་དང་། །དེ་ཡང་བྱང་ཆུབ་སེམས་དཔང་ཁོ་ནའི་ཡིན་པའི་རྒྱུ་མཚན་དུ། ། གང་ལ་དཔའ་རྣམས་སྤྱོད་པ་ཞེས་སྨོན་ཏེ། དཔའ་བོ་བྱང་ཆུབ་སེམས་དཔའ་རྣམས་ཀྱིས་ས་དང་ཕ་རོལ་ཏུ་ཕྱིན་པ་གོམས་པའི་ཁྱད་པར་གྱིས་འཇུག་པའམ་སྦྱང་པས་ན། །ཐུན་མོང་མ་ཡིན་པར་བསྟན་པ་ཡིན་གསུངས། དེ་དག་རྩ་བར། སེམས་བསྐྱེད་པ་ནི་གཞན་དོན་ཕྱིར། ཞེས་སོགས་ཤོ་ལོ་ཀ་གཅིག་དང་སྦྱར་རོ། །
2025-10-13 13:57:35,505 [INFO] Time taken to process commentary text: 0.02s
2025-10-13 13:57:35,505 [INFO] Processing commentary text: འོ་ན་འཕགས་པ་རབ་འབྱོར་ལ་སོགས་པའི་ཉན་ཐོས་རྣམས་ཀྱིས་ཀྱང་། ཡུམ་གྱི་མདོའི་དོན་རང་དབང་དུ་སྟོན་པའི་ཕྱིར་ན་ཤེར་ཕྱིར་དེ་ཇི་ལྟར་བྱང་སེམས་ཀྱི་ཐུན་མོང་མ་ཡིན་པའི་ལམ་ཡིན་ཞེ་ན། །དེའི་ལན་དུ། འཛམ་བུའི་གླིང་འདིར་སོགས་གསུངས་ཏེ། འཛམ་བུའི་གླིང་གི་ཚད་ལ་ཆོས་མངོན་པ་གཞན་དང་།  ཐེག་པ་ཆེན་པོའི་མདོ་གཞན་རྣམས་ལས་ཆ་ཆུང་མི་འདྲ་བ་མང་པོ་གསུང་པ་ལས། མཛོད་ལས་བཤད་པའི་དེ་ལ་གོ་བའི་ཆེད་དུ། འཛམ་བུའི་གླིང་འདིར་ཞེས་སྨྲོས་སོ། མཚོ་མ་དྲོས་པའི་ཤར་ནས་གངྒ། ལྷོ་ནས་པཀྵུ། །ནུབ་ནས་སིན་དྷུ། །བྱང་ནས་སི་ཏ་སྟེ། དེ་དག་ལས་བརྒྱུད་ནས་ཆུ་ཀླུང་ཇི་སྙེད་ཅིག་གི་རྒྱུན་འབབ་ཅིང་།  དེས་མེ་ཏོག་དང་འབྲས་བུ་ལྡན་པའི་ཨ་མྲ་ལ་སོགས་པའི་ཤིང་དང་། འབྲས་བུ་སྨིན་པ་སྐམ་པའི་སྨན་དང་། འབྲས་འབའ་ཞིག་འབྱུང་བས་ནགས་ཏེ། །ཨུ་དུམ་བཱ་རའི་ཚལ་ལ་སོགས་པའི་ཀླུ་རྣམས་ཀྱི་རྗེ་བོ་ཡིན་པས་ཀླུའི་དབང་པོ་དང་། བྱེ་ཚན་གྱི་འཇིགས་པ་སོགས་ལས་འདས་ཏེ་རང་དབང་ཐོབ་པས་ན་ཀླུ་རྣམས་ཀྱི་བདག་པོ་མ་དྲོས་པ་བརྟེན་ཅིང་གནས་པས་ཏེ།  དེ་དག་ནི་ཀླུ་ཡི་བདག་པོ་མ་དྲོས་པ་དེ་ཡི་མཐུ་སྟེ་ནུས་པ་དང་། དཔལ་ཏེ་ཕུན་སུམ་ཚོགས་པའི་ཁྱད་པར་རོ། །
2025-10-13 13:57:35,649 [INFO] Time taken to process commentary text: 0.15s
2025-10-13 13:57:35,649 [INFO] Processing commentary text: དེ་བཞིན་དུ་རྒྱལ་བའི་ཉན་ཐོས་རབ་འབྱོར་ལ་སོགས་པ་དག་མདོ་སྡེ་དང་དབྱངས་ཀྱིས་བསྙད་པ་ལ་སོགས་པ་ཇི་སྙེད་ཀྱི་ཆོས། གཞན་ལ་ཐོས་བྱུང་གི་ཤེས་རབ་སྐྱེད་པའི་ཆེད་དུ་ཁ་ཏོན་བྱེད་པ་སོགས་ཀྱི་སྒོ་ནས་སྟོན་པ་དང་། བསམ་བྱུང་གི་ཤེས་རབ་སྐྱེད་པའི་ཆེད་དུ་ཚིག་འདིའི་དོན་འདི་དང་དེའོ་ཞེས་འཆད་པ་དང་། སྒོམ་བྱུང་གི་ཤེས་རབ་སྐྱེད་པའི་ཆེད་དུ་བགེགས་སེལ་བོགས་འདོན་བྱ་ཚུལ་སོགས་ཀྱིས་གསལ་བར་བརྗོད་པ་དང་།  ཡང་ན་དེ་གསུམ་རིམ་པ་ལྟར་མདོར་བསྟན་པ་དང་རྒྱས་པར་བཤད་པ་དང་གཏན་ལ་འབེབས་པའི་སྒོ་ནས་སྟོན་པ་ལ་བྱ་ཞིང་། །དེ་དག་ཀྱང་ཚད་མ་གསུམ་དང་ལྡན་པའམ། བྱ་བ་བྱེད་པ་སོགས་ཀྱི་རིགས་པ་བཞི་དག་དང་ལྡན་པའི་སྒོ་ནས་སོ། །དེ་ལྟར་ཆོས་སྟོན་པས། །མཆོག་འཕགས་བདེ་བ་སྟེ། །མི་གནས་པའི་མྱང་འདས་སུ་བགྲོད་པར་བྱེད་པའི་ཐབས་ཐོས་སོགས་ཀྱི་ཤེས་རབ་བསྐྱེད་པ་དང་། ། ཆོས་འཆད་པ་དེའི་འབྲས་བུ་མི་གནས་པའི་མྱང་འདས་སོགས་ཐོབ་པ་དེ་དག་ཀུན་ཀྱང་དེ་བཞིན་གཤེགས་པའི་མཐུ་ཡིན་གྱི་རང་དབང་གིས་མ་ཡིན་ནོ། །
2025-10-13 13:57:35,774 [INFO] Time taken to process commentary text: 0.12s
2025-10-13 13:57:35,774 [INFO] Processing commentary text: རྒྱུ་མཚན་ཅིའི་ཕྱིད་ཞེ་ན། །རྒྱལ་བས་ཆོས་ཏེ། གང་ཟག་གི་བདག་མེད་པའི་བདག་ཉིད་དང་། ཚུལ་ཏེ། ཉན་ཐོས་ཀྱི་ལུང་གི་ཆོས་གང་བསྟན་པ་དེ་ལ་མི་མཆོག་སྟེ། དེ་བཞིན་གཤེགས་པ་དེའི་སློབ་མར་གྱུར་པ་རབ་འབྱོར་ལ་སོགས་པའི་ཉན་ཐོས་ཀྱིས་ཐོས་པ་ལ་སོགས་པས་སམ། སྦྱོར་ལམ་གྱིས་མངོན་པར་བསླབས་ཤིང༌། ། བསམ་སྒོམ་གྱི་ཤེས་རབ་ཀྱིས་སམ། མཐོང་ལམ་གྱིས་རང་གི་རྟོགས་པའི་ཆོས་ཉིད་མངོན་སུམ་བྱས་ནས། སྒོམ་ལམ་གྱིས་བསླབས་པ་ཇི་ལྟ་བ་བཞིན་དུ་གཞན་ལ་སྟོན་པར་བྱེད་པ་དེ་ནི་སངས་རྒྱས་ཀྱི་མཐུས་བྱེད་ཀྱི་རང་གི་སྟོབས་ཀྱིས་མ་ཡིན་ནོ། །དེ་ལྟར་རང་གིས་རྟོགས་པའི་རང་གི་ཐེག་པའི་ཆོས་ཀྱང་རང་དབང་གིས་སྟོན་མི་ནུས་ན། རྒྱལ་སྲས་ཀྱི་ལམ་མངོན་རྟོགས་བརྒྱད་སྟོན་པ་ལ་དང་དབང་མེད་པ་ལྟ་ཅི་སྨོས་པའོ། །
2025-10-13 13:57:35,837 [INFO] Time taken to process commentary text: 0.07s
2025-10-13 13:57:35,837 [INFO] Processing commentary text: འདིས་དེ་བཞིན་གཤེགས་པ་དང་རབ་འབྱོར་ལ་སོགས་པའི་ཉན་ཐོས་ཀྱིས་ཤེར་ཕྱིན་རང་དབང་དུ་སྟོན་ནུས་མི་ནུས་ནི། རྒྱུའི་དུས་སུ་བྱང་ཆུབ་ཀྱི་སེམས་དང་། དེས་འཕངས་ནས་ཤེར་ཕྱིན་ལ་མི་ཟད་པ་བརྒྱད་ཅུའི་སྒོ་ནས་རྒྱ་ཆེན་པོར་སློབ་མི་སློབ་ཀྱི་ལག་རྗེས་ཡིན་པར་བསྟན་ལ། །དེ་ཡང་ཐོག་མའི་རྒྱུ་རྫོགས་པའི་བྱང་ཆུབ་དོན་དུ་གཉེར་བའི་འདུན་པས་སེམས་བསྐྱེད་ནས། །རྒྱལ་སྲས་ཀྱི་སྤྱོད་པ་སྤྱི་ཕྱིན་དྲུག་གིས་སེམས་ཅན་ལ་ཕན་བདེ་སྒྲུབ་པ་ལ་གཞན་དུ་མི་འགྱུར་བར་རྒྱུན་བརྟན་པའི་བསམ་པ་དང་། དེ་ནས་ཁྱད་པར་དུ་ཕར་ཕྱིན་ཐ་མ་གཉིས་ལ་སློབ་པས་ཆོས་རྒྱུན་གྱི་ཏིང་འཛིན་སོགས་ཀྱིས་ལམ་རྟོགས་པ་ལྷག་པར་འཕེལ་འདོད་པའི་ལྷག་པའི་བསམ་པ་དང་། །མཁྱེན་གསུམ་སྐྱེ་མེད་དུ་བསྒོམ་པ་ལ་དབང་ཐོབ་པའི་ཞི་ལྷག་ཟུང་འབྲེས་ཀྱི་སྤྱོར་བ་དང་།  དེ་ལས་སྤྱིན་པ་ལ་སོགས་པའི་ཕར་ཕྱིན་བཅུ་ལྷག་པར་ཐོབ་པའི་རིམ་གྱིས། །སངས་རྒྱས་དང་ཆ་འདྲ་མངོན་ཤེས་དང་། །ཚོགས་གཉིས་དང་། བྱང་ཕྱོགས་སོ་བདུན་དང་། སྙིང་རྗེ་ལྷག་མཐོང་དང་། གཟུངས་དང་སྤོབས་པ་རྣམས་ཕུལ་ཏུ་བྱུང་བས་ཆོས་ཀྱི་རྡོམ་བཞི་སྟོན་པའི་སྒོ་ནས་སེམས་ཅན་གྱི་དོན་བྱེད་ཅིང་། །དེ་ལས་འབད་རྩོལ་མི་འདྲ་བ་ཐ་དད་པ་མེད་པར་ལྷུན་གྱིས་གྲུབ་པར་བྱུང་བས་ན་བགྲོད་པ་གཅིག་པའི་ལམ་མེ་ལོང་དང་མཉམ་ཉིད་ལ་སོགས་པའི་ཀུན་མཁྱེན་ཡེ་ཤེས་བརྙེས་ནས།  མཛད་པ་བཅུ་གཉིས་སྟོན་པའི་བྱ་སྒྲུབ་ཡེ་ཤེས་ཆོས་ཀྱི་སྐུས་འཇིག་རྟེན་ཁམས་ཀྱི་རྡུལ་དང་མཉམ་པའི་སྐུའི་བཀོད་པ་སྤྲུལ་ནས། ཤེར་ཕྱིན་སྟོན་པ་ལ་དབང་བསྒྱུར་བར་བསྟན་པས་སེམས་བསྐྱེད་ཉེར་གཉིས་ཀྱང་བསྟན་ནམ་སྙམ་སྟེ། རྩ་བར། །དེ་ཡང་ས་གསེར་སོགས་སོ། །མི་ཟད་པ་བརྒྱད་ཅུ་ནི། དག་ལྡན་ལས། སེམས་བསྐྱེད་བསམ་སྤྱོར་ལྷག་བསམ་དང། །ཕ་རོལ་ཕྱིན་དྲུག་ཚད་མེད་དང་། །མངོན་ཤེས་དྲུག་དང་བསྡུད་ངོས་བཞི། །སོ་སོར་རིག་རྟོན་ཚོགས་གཉིས་དང། །བྱང་ཆུབ་ཕྱོགས་མཐུན་ཞི་གནས་སོགས། ། གཟུངས་བཞི་ཆོས་ཀྱི་མདོ་བཤད་དང་། །བགྲོད་གཅིག་ཐབས་ལ་མཁས་པའོ། ཞེས་སོ། །
2025-10-13 13:58:42,187 [INFO] Time taken to process commentary text: 66.35s
2025-10-13 13:58:42,187 [INFO] Processing commentary text: འདིའི་སེམས་བསྐྱེད་ནི། བྱང་རྒྱབ་དོན་གཉེར་གྱི་འདུན་པ་ལ་དེར་བཏགས་པ་དང་། སྤྱོད་པ་དང་ལྷག་བསམ་གཉིས་མགོ་བཟློག་པ་ནི། གཉིས་ལའང་གཉིས་ཀ་ཡོད་པ་ལ་དགོངས་པ་དང་། ཚད་མེད་བཞི་སོགས་སྡེ་ཚན་བཞི་ནི། རྒྱན་འདི་བཤད་པའི་ཐབས་མཁས་སོགས་ཀྱི་ཕར་ཕྱིན་བཞིའི་གཞི་ལྡོག་ཏུ་བསྟན་པ་དང་།  རྟེན་པ་བཞི་ནི། འདིར་བཤད་པའི་མདོར་ཤེས་དང་ལྡན་པའི་དོད་དང་།ཐབས་མཁས་ནི། ཐབས་ཤེས་ཟུང་འབྲེལ་ལོ། །མ་ཐད་བརྒྱད་ཅུ་དང་སྦྱར་བ་མདོ་སྡེ་རྒྱན་ལས་བཤད་ཚུལ་དེ་དང་། །སྐབས་འདིར་མདོར་ཤེས་རྗེས་སུ་གསུང་པ་ནི། སངས་རྒྱས་དང་ཆ་འདྲ་བའི་ཕུལ་དུ་བྱུང་བ་ཐོབ་པ་ལ་དགོངས་པས་མི་འགལ་ལོ། །
2025-10-13 13:58:54,293 [INFO] Time taken to process commentary text: 12.09s
2025-10-13 13:58:54,293 [INFO] Processing commentary text: གཉིས་པ་ལ། གདམས་ངག་དངོས་དང་། གདམས་དོན་སྟོང་ཉིད་ལ་སྒོམ་བྱུང་སྐྱེ་བའི་ཐོག་མ་སྦྱོར་ལམ་གཉིས་ལས།   དང་པོ་ནི།
2025-10-13 13:58:54,567 [INFO] Time taken to process commentary text: 0.27s
2025-10-13 13:58:54,567 [INFO] Processing commentary text: གང་ལ་ཤེས་རབ་སོགས་ཏེ། གོང་དུ་ཤེར་ཕྱིན་ལ་ཉན་བསམ་སྒོམ་གསུམ་གྱིས་བསླབ་པར་གསུངས་པས། དེ་ལ་སློབ་ཚུལ་གང་ཡིན་ཞེ་ན། །བྱང་ཆུབ་སེམས་དཔའ་གང་ལ་སྤྱོད་བྱའི་ཤེས་རབ་ཀྱི་ཕ་རོལ་ཏུ་ཕྱིན་པ་མཆོག་སྟེ་ཕར་ཕྱིན་གཞན་ལས་ཁྱད་དུ་འཕགས་པ་དང། དེ་སྤྱོད་པ་པོའི་བྱང་ཆུབ་སེམས་དཔའ་དང་། དེ་སྤྱོད་བྱེད་ཀྱི་བྱང་ཆུབ་ཀྱི་སེམས་གསུམ་མི་དམིགས་ཞེས་པ་སྒྲུབ་པའི་དོན་དམ་ངོ་བོ་དང་དེ་གསུམ་མིང་ནས་དངོས་སུ་བསྟ་པས་དེ་དག་ཐ་སྙད་དུ་གྲུབ་བའི་ཀུན་རྫོབ་པའི་ངོ་བོ་སྟེ།  བདེན་པ་གཉིས་ལས་མི་འདའ་བར་ཉམས་སུ་ལེན་ཞིག་ཅེས་དེ་སྐད་དུ་འདོམས་པའི་གདམས་ངག་ཐོས་ནས། །གཞི་དུས་སུ་ཀུན་རྫོབ་ལ་རྨོངས་པ་མེད་ཅིང་དོན་དམ་ལས་མི་སྐྲག་པར་བདེན་པ་གཉིས་ཟུང་འབྲེལ་ཏུ་གཏན་ལ་ཕབ་ནས། ལམ་དུས་སུ་ཐབས་ཤེས་ཟུང་འབྲེལ་དུ་ཉམས་སུ་བླངས་པའི་བྱང་ཆུབ་སེམས་དཔའ་དེ་ནི། །འབྲས་དུས་སུ་བདེ་བར་གཤེགས་པའི་ཆོས་གཟུགས་ཀྱི་སྐུ་གཉིས་ཟུང་འབྲེལ་ཏུ་སྒྲུབ་བྱེད་ཀྱི་ཤེས་རབ་ཀྱི་ཕར་ཕྱིན་ལ་ཉན་རང་དང་་ཐུན་མོང་མ་ཡིན་པར་སྤྱོད་པ་ཡིན་པས། །ཚལ་དྲུག་གི་དཔེ་ལྟར་དེ་དག་ཟིལ་གྱིས་གནོན་ནོ། །ཞེས་པ་འདིས་གདམས་ངག་བཅུ་ལས། །གཞན་ཐམས་ཅད་ཀྱི་སྤྱིའམ་ཆིངས་ལྟ་བུའི་སྒྲུབ་པ་རང་གི་ངོ་བོ་ལ་འདོམས་པའི་དེ་གཙོ་བོར་སྟོན་པས། གཞན་དགུའི་དོན་རྣམས་ཀྱངབསྡུས་ཏེ། དེ་རྣམས་སྒྲུབ་པའི་ཁྱད་ཆོས་སུ་བསྡུས་པའི་ཕྱིར། །
2025-10-13 13:58:55,563 [INFO] Time taken to process commentary text: 1.00s
2025-10-13 13:58:55,563 [INFO] Processing commentary text: དེ་ཡང་སྒྲུབ་པའི་དམིགས་པ་དང་རྟེན་དང་རྒྱུ་གསུམ་གྱི་རྒྱུ་ལ། དང་པོར་སྒྲུབ་པར་འཇུག་པ་ལས་མི་ལྡོག་པའི་རྒྱུ་དང། བར་དུ་སྒྲུབ་པ་ལས་མི་ཉམས་པ་དང་། ཐེག་པ་གཞན་དུ་མི་ལྟུང་བའི་རྒྱུ་དང་།  སྒྲུབ་པ་འཕེལ་བའི་རྒྱུ་ལ། བླང་དོར་གྱི་གནས་རྣམས་རང་སྟོབས་ཀྱིས་ཤེས་ནས་སྒྲུབ་པ་ལ་རང་དབང་དུ་འཇུག་པ་དང་། གཞན་དོན་མཐད་ཕྱིན་པར་བྱེད་ནས་སྒྲུབ་པ་མྱུར་དུ་རྫོགས་པའི་རྒྱུ་དང་། མཐར་སྒྲུབ་པ་མཐར་ཐུག་པའི་རྒྱུ་ལ། སྤང་བྱ་ཀུན་བཏགས་ཀྱི་ས་བོན་སེལ་བ་དང་། །ལྷན་སྐྱེས་ཀྱི་ས་བོན་སེལ་བའི་རྒྱུ་སྟེ་རིམ་པ་ལྟར། །བདེན་བཞི་དང་དཀོན་མཆོག་གསུམ་དང་། བྱ་བ་དན་ཞེན་གྱི་ལེ་ལོའི་གཉེན་པོ་མ་ཞེན་པའི་བརྩོན་འགྲུས་དང༌། སྐྱིད་ལུག་པའི་ལེ་ལོའི་གཉེན་པོ་ཡོངས་སུ་མི་ངལ་བའི་བརྩོན་འགྲུས་དང་། བདག་ཉིད་བརྙས་པའི་ལེ་ལོའི་གཉེན་པོ་ལམ་ཡོངས་སུ་འཛིན་པའི་བརྩོན་འགྲུས་དང་། སྤྱན་ལྔ་དང་མངོན་ཤེས་དྲུག་དང་། ཐེག་ཆེན་གྱི་མཐོང་ལམ་དང་། སྒོམ་ལམ་མོ། གདམས་དོན་བཅུ་པོ་དེ་དག་བདེན་པ་གཉིས་ལས་མི་འདའ་བར་ཉམས་སུ་ལེན་པས། ཐེག་ཆེན་སེམས་བསྐྱེད་ཀྱི་དོན་དུ་གཉེར་བྱ་ཐམས་ཅད་ཡོངས་སུ་རྫོགས་པར་འགྱུར་བས་ཤེར་ཕྱིན་ལ་བསླབ་ཚུལ་ནི་དེ་ལྟར་རོ་ཞེས་བསྟན་པ་སྟེ། རྩ་བར། སྒྲུབ་དང་བདེན་པ་སོགས་སོ་།ག
2025-10-13 13:59:28,447 [INFO] Time taken to process commentary text: 32.89s
2025-10-13 13:59:28,447 [INFO] Processing commentary text: ཉིས་པ་ནི། དེ་ལྟར་གདམས་དོན་ཉན་རང་དང་ཐུན་མོང་མ་ཡིན་པར་ཉམས་སུ་བླངས་པས་དེ་དག་ལས། རྩ་བར། དམིགས་པ་དང་ནི་རྣམ་པ་དང་། ཞེས་སོགས་ལྟར། ཁྱད་པར་དྲུག་གིས་ཁྱད་པར་དུ་འཕགས་པའི་སྦྱོད་ལམ་འབྱུང་བས།  དེ་ལ་དམིགས་པ་སོགས་ཀྱི་ཁྱད་པར་དང་། རྣམ་རྟོག་ལྡན་ཚུལ་དང་། ཡོངས་འཛིན་གྱི་ཁྱད་པར་བཤད་པ་གསུམ། །དང་པོ་ལ་བཞི་ལས།
2025-10-13 13:59:31,339 [INFO] Time taken to process commentary text: 2.89s
2025-10-13 13:59:31,339 [INFO] Processing commentary text: དང་པོ་སྦྱོར་ལམ་དྲོད་ནི། གཟུགས་མེད་ཅེས་སོགས་ཏེ། །སེམས་དགེ་མི་དགེ་ཐམས་ཅད་ལ་གཡོ་ཞིང་བསྐུལ་བར་བྱེད་པས། །གཙོ་བོ་ཡིན་པའི་ཕྱིར་འདུ་བྱེད་ཀྱི་ཕུང་པོ་ལ་སེམས་པ་སྨོས་པའོ། །དེ་ལྟར་སྡུག་བདེན་གྱི་གཙོ་བོ་ཉེར་ལེན་གྱི་ཕུང་པོ་ལྔ་དོན་དམ་པར་མེད་པར་སྤྱིར་བསྟན་པས། བྱེ་བྲག་འདུ་འགོད་དང་མིང་གིས་བཏགས་ཙམ་གྱི་དེ་དག་ཀྱང་མེད་པར་དངོས་སུ་བསྟན་པའི་དོན་གྱིས། ཐ་སྙད་དུ་དེ་དག་མི་རྟག་པ་སོགས་དྲོད་ཆུང་འབྲིང་ཆེ་གསུམ་གྱི་དམིགས་པར་སྟོན་ནོ། །
2025-10-13 13:59:31,512 [INFO] Time taken to process commentary text: 0.17s
2025-10-13 13:59:31,512 [INFO] Processing commentary text: དེ་དག་གི་རྣམ་པ་ནི། གནས་ནི་རྡུལ་ཙམ་སོགས་ཏེ། དམིགས་པ་དེ་དག་ལ་མངོན་ཞེན་གྱིས་གནས་པ་རྔུལ་ཙམ་ཡོད་པ་མ་ཡིན་ཞེས་པ་མངོན་ཞེན་ཆུང་འབྲིང་ཆེ་གསུམ་འགོག་པའི་དྲོད་ཆུང་དུའི་རྣམ་པའོ། །དེ་ལྟར་མངོན་ཞེན་མེད་པ་དེ་ཆོས་ཀུན་ལ་དོན་དམ་མིང་གི་རྒྱུན་སྔ་ཕྱི་མི་འདྲ་བར་མི་གནས་བའམ། སྔ་ཕྱི་འདྲ་བར་གནས་པའོ་སྙམ་པ་ལ་སོགས་པའི་མངོན་ཞེན་གང་ཡང་མེད་པར་སྤྱོད། །ཅེས་འབྲིང་དང་ཆེན་པོའི་རྣམ་པའང་བསྟན་ནོ། །དེ་དག་དམིགས་པ་མ་ིརྟ་ལ་སོགས་བདེན་པའི་རྟེན་ཅན་ཞེས་དྲོད་ཆུང་དུའི་དམིགས་པ་དང་། དེ་ཡི་ནི། རྣམ་པ་མངོན་ཞེན་ལ་སོགས་འགོག །ཅེས་དེའི་རྣམ་པ་དང་། གཟུགས་སོགས་འདུ་འགོད། །ཅེས་འབྲིང་གི་དམིགས་པ་དང་། གནས་བྲལ་དང་། །གནས་དང་། ཞེས་རྣམ་པ་དང་། བཏགས་དང་། ཞེས་ཆེན་པོའི་དམིགས་པ་དང་། བརྗོད་དུ་མེད། །ཅེས་དེའི་རྣམ་པ་བསྟན་པ་རྣམས་དང་སྦྱར་རོ། །
2025-10-13 13:59:31,903 [INFO] Time taken to process commentary text: 0.39s
2025-10-13 13:59:31,903 [INFO] Processing commentary text: རྒྱུའི་ཁྱད་པར་ནི། ཡོངས་སུ་སོགས་ཏེ། དེ་ལྟར་སྤྱོད་པས་ཕྱོགས་ཡོངས་བཟུང་བ་མེད་པ་སྟེ། ཕྱོགས་རེ་ཙམ་མ་ཡིན་པའི་བདེ་གཤེགས་ཏེ་ཐེག་བ་གསུམ་ཀའི་དགྲ་བཅོམ་པ་རྣམས་ཀྱི་སྤངས་རྟོགས་ཚང་བའི་བྱང་ཆུབ་འཐོབ་ཅེས་པ། ཐེག་པ་གསུམ་ཆར་འཐོབ་པའི་རྒྱུ། ཞེས་སོ། ། གཉིས་པ་རྩེ་མོ་ལ་དམིགས་པ་ནི།ཇི་ལྟར་ཀུན་ཏུ་རྒྱུ་བ་སོགས་ཏེ། ཇི་ལྟར་ཀུན་ཏུ་རྒྱུ་བ་སྟེ་མུ་སྟེགས་པའི་རབ་བྱུང་ཕྲེང་བ་ཅན་གྱིས་རང་གི་ལམ་གྱིས་འཁོར་བ་ལས་མི་གྲོལ་བར་ཤེས་པ་ཡིས། ཕྱིས་བསྟན་པ་འདིར་ཞུགས་ནས་དོན་དམ་པར་གཟུགས་སོགས་དེ་དང་དེའི་ངོ་བོར་དམིགས་པ་མེད་པར་རང་བཞིན་གཅིག་ཏུ་རྟོགས་ནས། ཕུང་པོ་ལྔ་བདེན་པར་འཛིན་པའི་གཟུང་རྟོག་རྣམ་པར་འཇིག་པ་སྟེ། ། ཉམས་སྨད་པ་བྱུང་བ་ལྟར་བྱང་སེམས་གང་ཞིག་དེ་ལྟར་ཆོས་རྣམས་ཀྱི་གནས་ཚུལ་ཤེས་པ་སྙིང་རྗེས་དམན་པའི་མྱང་འདས་ལ་མི་རིག་པར་མ་ཟད། དེ་ནི་སྲིད་མཐར་མི་ལྟུང་པའི་ཤེས་རབ་ཁྱད་བར་ཅན་ལ་གནས་སོ། །ཞེས་རྩེ་མོ་འབྲིང་གི་དམིགས་པ་དངོས་སུ་བསྟན་པའི་ཤུགས་ཀྱིས་གཞན་གཉིས་ཀྱི་དམིགས་པའང་བསྟན་ནོ། །
2025-10-13 13:59:32,547 [INFO] Time taken to process commentary text: 0.65s
2025-10-13 13:59:32,547 [INFO] Processing commentary text: རྣམ་པ་ནི།ཡང་འདི་ཤེས་རབ་སོགས་ཏེ། དེར་མ་ཟད་ཡང་བྱང་སེམས་འདི་ཤེར་ཕྱིན་འདི་ནི། ངོ་བོ་གང་ཡིན། ཁྱད་གཞི་སུ་ཡི་ཡིན། མཐའ་བཞི་ལ་སོགས་པའི་རྒྱུ་གང་ལས་སྐྱེས་པ་མིན་ཞེས། དོན་དམ་དཔྱོད་པའི་རིགས་པས་ཆོས་འདི་ཐམསཅད་བདེན་པས་སྟོང་པར་རྟོག་ཅིང་།  དེ་ལྟར་ཉེ་བར་བརྟགས་ནས་དོན་དམ་པར་མེད་པར་ངེས་པས་ཞུམ་པ་མེད་ཅིང་། ཀུན་རྫོབ་ཏུ་ཡོད་པར་ངེས་པས་སྐྲག་མེད་པ་སོགས་སོ། །འདིས་གཙོ་བོར་རྩེ་མོ་ཆེན་པོའི་རྣམ་པ་བསྟན་པའི་སྒོ་ནས་གཞན་གཉིས་ཀྱང་སྟོན་ནོ། །དེ་དག་ནི། གཟུགས་སོགས་མི་གནས་ཞེས་སོགས་རྐང་པ་གཉིས་ཀྱིས་རྩེ་མོ་ཆུང་ངུའི་དམིགས་པ་དང་། དེ་ནས་གཉིས་ཀྱིས་རྣམ་པ་དང་། དེ་ནས་གཉིས་ཀྱིས་འབྲིང་གི་དམིགས་བ་དང་།  དེ་ནས་གཅིག་གིས་རྣམས་པ་དང་། དེ་ནས་གཅིག་གིས་ཆེན་པོའི་དམིགས་པ་དང་། དེ་ནས་གཉིས་ཀྱིས་རྣམ་པ་བསྟན་པ་རྣམས་དང་སྦྱར་རོ། །དེ་རྣམས་འགྲེལ་པ་དོན་གསལ་གྱི་བཤད་ཚུལ་ཡིན་འཕགས་པའི་བཤད་ཚུལ་ལྟར་ན་རྩེ་མོ་ཆུང་ངུའི་དམིགས་རྣམ་བདེན་པ་རྣམ་པར་མ་བཞག་པ་དང་བཞག་པ་གཉིས་ལས། །གཟུགས་སོགས་མི་གནས་ཞེས་སོགས་ཀྱི་རྐང་པ་གསུམ་གྱིས་དང་པོ་དང་།  དེ་ནས་གསུམ་གྱིས་གཉིས་པ་དང་། དེ་ནས་གཅིག་གིས་རྩེ་མོ་འབྲིང་གི་དམིགས་པ་དང་། དེ་ནས་གཅིག་གིས་རྣམ་པ་དང་། དེ་ནས་གཅིག་གིས་ཆེན་པོའི་དམིགས་པ་དང་། དེ་ནས་གཅིག་གིས་དེའི་རྣམ་པ་བསྟན་པར་རྣམ་བཤད་ལས་སོ། །གསེར་འཕྲེང་ལྟར་ན། །བདེན་པ་རྣམ་པར་བཞག་བའི་ད་མིགས་རྣམ་ལ་ཆ་གཉིས་ཕྱེ་ནས། དེ་མི་རྟག་སོགས་ཞེས་སོགས་རྐང་པ་གསུམ་གྱིས་བདེན་པ་དང་པོ་གསུམ་གྱི་རྣམ་པར་བཞག་པའི་དམིགས་རྣམ་དང་།  དེ་ནས་གཅིག་གིས་ལམ་བདེན་གྱི་དབང་དུ་བྱས་པའི་རྣམ་པ་དངོས་སུ་བསྟན་ནས་དམིགས་པ་ཤུགས་ལ་དང་། དེ་དག་མཚན་མར་ཞེས་པ་གཅིག་གི་རྩེ་མོ་འབྲིང་གི་རྣམ་པ་དངོས་སུ་བསྟན་པའི་ཤུགས་ལ་དམིགས་པ་བསྟན་པ་དང་། དེ་ནས་གཅིག་གིས་རྩེ་མོ་ཆེན་པོའི་དམིགས་པ་དང་། དེ་ནས་གཅིག་གིས་དེའི་རྣམ་པ་བསྟན་བར་གསུངས་སོ། །
2025-10-13 13:59:34,904 [INFO] Time taken to process commentary text: 2.35s
2025-10-13 13:59:34,904 [INFO] Processing commentary text: གསུམ་པ་བཟོད་བ་ལ་དམིགས་པ་ནི།གལ་ཏེ་མི་ཤེས་སོགས་ཏེ། གལ་ཏེ་ཆོས་ཉིད་མི་ཤེས་བཞིན་དུ་དོན་དམ་པར་གཟུགས་སོགས་ལ་གཟུགས་རུང་ལ་སོགས་པ་དེར་འདུ་ཤེས་ཤིང་དེ་ལྟར་སྤྱོད་པར་བྱེད་ན་དང་། དེར་མ་ཟད་ཕུང་པོ་འདི་དག་བདེན་པས་སྟོང་ངོ་ཞེས། །བདེན་ཞེན་ཀྱིས་རྟོག་ནའང་རང་དང་སྤྱིའི་མཚན་ཉིད་དུ་ཞེན་པའི་ཕྱིན་ཅི་ལོག་གི་མཚན་མ་ལ་སྤྱོད་ཀྱི་མཐོང་ལམ་སོགས་བསྐྱེད་བས་སྐྱེ་མེད་གནས་ཏེ་ཤིར་ཕྱིན་་རྣལ་མ་ལ་དད་མ་ཡིན་ཞེས། ཕུང་པོ་ལྔ་དང་སྤྱིའི་མཚན་ཉིད་ཀྱི་མཚན་མར་མེད་པའི་ཆེན་པོའི་དམིགས་ཡུལ་སྟོན་པས། ཆུང་འབྲིང་གི་དམིགས་པའང་དོན་གྱིས་བསྟན་ནོ། །
2025-10-13 13:59:35,313 [INFO] Time taken to process commentary text: 0.41s
2025-10-13 13:59:35,313 [INFO] Processing commentary text: རྣམ་པ་ནི།གང་ཞིག་སོགས་ཏེ། བྱང་སེམས་གང་ཞིག་ཕུང་པོ་ལྔ་ལ་གཟུང་བར་ཞེན་པའི་སྒོ་ནས་མི་སྤྱོད་པའི་གནས་པ་མེད་པར་སྤྱོད་པ་དེ་ནི་མཉམ་བཞག་གི་ངོར་ནི་སྟོང་ཉིད་ལ་སྤྱོད་ཅེས་བྱ་བར་ཡང་མཚན་མ་དམིགས་ཏེ། དེ་དག་ཡིད་བྱེད་གཉིས་ཀྱིས་མཚན་མར་གཟུང་བྱན་མེད་པར་རྟོགས་པའི་སྒོ་ནས་མཚན་མའི་རྣམ་གཡེང་གིས་མི་གཡོ་བའི་ཤེས་རབ་བརྟན་པས། སྐྱེ་བ་མེད་པའི་ཆོས་ལ་མི་སྐྲག་པའི་བཟོད་པ་ཐོབ་པའི་བློ་དང་ལྡན་པའི་ཕྱིར། ཞེས་ཆེན་པོའི་རྣམ་པ་བསྟན་པའི་སྒོ་ནས་་ཆུང་འབྲིང་གི་རྣམ་པའང་བསྟན་ནོ། །དེ་དག་གཟུགས་སོགས་ངོ་བོ་ཉིད་མེད་ཉིད། །ཅེས་བཟོད་པ་ཆུང་ངུའི་དམིགས་པ་དང་། དེ་ནས་གཅིག་གིས་རྣམ་པ་དང་། དེ་ནས་གཅིག་གིས་འབྲིང་གི་དམིགས་པ་དང་། དག་དང་ཞེས་པས་རྣམ་པ་དང་། དེ་དག་མཚན་མ་མེད། ཅེས་ཆེན་པོའི་དམིགས་པ་དང་། དེ་ནས་གཉིས་ཀྱིས་དེའི་རྣམ་པ་བསྟན་པ་རྣམས་དང་སྦྱར་རོ།
2025-10-13 13:59:35,945 [INFO] Time taken to process commentary text: 0.63s
2025-10-13 13:59:35,945 [INFO] Processing commentary text: ། བཞི་ཆོས་མཆོག་ལ་ཆུང་ངུའི་དམིགས་པ་ནི། ཏིང་འཛིན་ཞི་བ་ཞེས་པ་སྟེ། དཔའ་བར་འགྲོ་བ་ལ་སོགས་པའི་ཏིང་ངེ་འཛིན་བརྒྱ་སོགས་ཀྱི་རྒྱུ་སྟོང་ཉིད་ཀྱི་གཟུགས་སོགས་ལ་དམིགས་ནས་འཛིན་པའི་གཡེང་བ་ཞི་བ་ཡིན། ཞེས་པའོ། ། རྣམ་པ་ནི། མཆོག་ལ་ལ་གཅེས་པ་སྟེ། ཏིང་ངེ་འཛིན་དེ་དག་གི་བྱེད་ལས་སངས་རྒྱས་དང་ཆ་འདྲ་བར་གཞན་དོན་བྱེད་པའི་སྒོ་ནས་སངས་རྒྱས་ཀྱི་གང་འཕང་མཆོག་ལ་རེག་ཅེས་པ་འབྲས་བུའི་སྒོ་ནས་དམིགས་པའི་རྣམ་པའོ། །འདི་ནི་ཏིང་འཛིན་དེ་ཡི་བྱེད་པ་ཉིད་ཅེས་པ་དང་སྤྱར་རོ། ། འབྲིང་གི་དམིགས་པ་ནི། བྱང་ཆབ་སེམས་གང་སོགས་ཏེ། བྱང་ཆུབ་སེམས་དཔའ་ཆོས་མཆོག་ལ་གནས་པ་གང་བཤད་མ་ཐག་པ་དེ་ལྟར་ཏིང་འཛིན་འདིར། བདག་གཟུང་ཛིན་གྱི་གཡེང་བ་ཞི་བར་གནས་པ་དེ་ནི། སྔོན་གྱི་དེ་བཞིན་གཤེགས་པ་སོགས་ཀྱིས་ལུང་བསྟན་པ་སོགས་ཡིན་པས་ཞེས་པའོ། ། རྣམ་པ་ནི། བདག་ནི་ཏིང་ངེ་འཛིན་ཁྱད་པར་ཅན་འདི་ལ་མཉམ་པར་བཞག་ཅེའམ་ལངས་ཞེས་རློམ་སེམས་མེད་དོ། ། རྒྱུ་མཚན་ཅིའི་ཞེ་ན། ཏིང་ངེ་འཛིན་གྱི་འཁོར་གསུམ་གྱིས་བསྡུས་པའི་ཆོས་ཀྱི་བདེན་པར་མེད་པའི་རང་བཞིན་ཡོངས་སུ་ཤེས་པའི་ཕྱིར་ཞེས་པ་དེ་དག །ལུང་སྟོན་པ་དང་རློམ་པ་ཟད། །ཅེས་སོ། །
2025-10-13 13:59:37,314 [INFO] Time taken to process commentary text: 1.37s
2025-10-13 13:59:37,314 [INFO] Processing commentary text: ཆེན་པོའི་དམིགས་པ་ནི། དེ་ལྟར་སྤྱོད་ན་སོགས་ཏེ། སྔར་བཤད་པ་དེ་ལྟར་སྤྱོད་ན་བྱང་སེམས་དེ་ནི་བདེ་གཤེགས་ཤེས་རབ་ཆོས་མཆོག་ལ་སྤྱོད་དོ། ། དེས་ནི་འཁོར་གསུམ་གང་དུ་ཡང་ཞེན་པས་སྤྱོད་པ་མེད་པ་ནི། འཁོར་གསུམ་ཕན་ཚུན་སྟོང་ཉིད་ཀྱི་ངོ་བོར་རོ་གཅིག་ཏུ་སྤྱོད་པ་ཡིན་པར་རབ་ཏུ་ཤེས་པའི་ཕྱིར། ཞེས་པའོ། །རྣམ་པ་ནི། མཉམ་བཞག་ངོར་དེ་ལྟ་བུའི་སྟོང་པའི་ཆོས་གང་ལ་སྤྱོད་པ་དེ་ཡང་དམིགས་པར་མི་འགྱུར་ཏེ།  དེ་ལྟར་རྣམ་པར་མི་རྟོག་པ་འདི་ནི་ཤེས་རབ་ཕ་རོལ་སོགས་སོ། །དེ་དག་གསུམ་པོ་ཕན་ཚུན་སོགས་སོ། །རྩ་བར་དེ་ལྟར་ངེས་བྱེད་སོགས་རྐང་པ་གཉིས་ནི་སྦྱོར་ལམ་བཞི་ཀ་དང་སྦྱར་རོ།  །གཉིས་པ་རྣམ་རྟོག་སྤང་བྱ་ལྡན་ཚུལ་ལ། ཀུན་ཉོན་གཟུང་རྟོག་གི་ཡུལ་དགུ་ནི། མ་རིག་ཟག་ཕུང་འཇིག་མཐར་ལྟ། །མ་དད་ལེ་ལོ་དམིགས་རྟེན་དག །ཅེས་དང་། ། རྣམ་བྱང་ནི། ཕུངཁམས་སྐྱེ་མཆེད་རྟེན་འབྲེལ་སྟོང་། ཕར་ཕྱིན་མཐོང་སྒོམ་མི་སློབ་ལམ། །ཞེས་དང་། རྫས་འཛིན་ནི། རང་དབང་གཅིག་རྒྱུ་ལྟ་བོ་སོགས། །ཀུན་ཉོན་ཆགས་བྲལ་ལམ་གསུམ་རྟེན། །ཞེས་དང་། བཏགས་འཛིན་ནི། ཕུང་ཁམས་སྐྱེ་མཆེད་རྟེན་འབྲེལ་དང་། །རྣམ་བྱང་མཐོང་སྒོམ་ཁྱད་མི་སློབ། །ཅེས་སོ། །
2025-10-13 13:59:38,971 [INFO] Time taken to process commentary text: 1.66s
2025-10-13 13:59:38,971 [INFO] Processing commentary text: དེ་དག་ལས་གཟུང་རྟོག་ལྡན་ཚུལ་ནི། གང་ཞིག་ཡོད་པ་སོགས་ཏེ། མིང་གཟུགས་ལ་སོགས་པའི་ཆོས་གང་ཞིག་བྱིས་པས་ཞེན་ལྟར་ཡོད་པ་མ་ཡིན་པ་དེ་ནི་དོན་དམ་པར་མེད་ཅེས་བྱ་ལ། བྱིས་པ་རྣམས་ཀྱིས་མིང་གཟུགས་ལ་སོགས་པའི་གནས་ཚུལ་དེ་རིགས་པས་བརྟགས་ནས་སྣང་ངོ་ཙམ་དུ་ཡོད་པ་དང་བདེན་པར་མེད་རྟོགས་པར་བྱེད་པས།  ཐ་སྙད་དུ་ཡོད་པ་དང་དོན་དམ་་པར་མེད་པ་དེ་གཉིས་འགལ་བ་མེད་པའི་ཆོས་ཡིན་ཏེ། ཞེས་པ་དེས་རྣམ་བྱུང་གཟུང་རྟོག་གི་ཡུལ་དགུ་ལས་སྟོང་ཉིད་དང་།  བྱང་ཆུབ་སེམས་དཔའ་གང་གིས་བདེན་པ་གཉིས་མི་འགལ་བར་གཅིག་གྲོགས་སུ་གཅིག་འགྲོ་བའི་ཚུལ་འདི་ཐོས་བསམ་གྱིས་ཤེས་པ་དེས་མཐོང་སྒོམ་གྱི་རིམ་པས་བསྒོམ་པ་ལས་ཁམས་གསུམ་ལས་མི་སློབ་ལམ་དུ་ངེས་པར་འབྱུང་ངོ༌། །ཞེས་པ་འདིས་མ་རིག་པ་འགག་པས་འདུ་བྱེད་འགག་པ་སོགས་ཀྱི་རྟེན་འབྲེལ་དང་མཐོང་སྒོམ་མི་སློབ་ལམ་སོགས་བསྟན་ནོ། །
2025-10-13 13:59:39,963 [INFO] Time taken to process commentary text: 0.99s
2025-10-13 13:59:39,963 [INFO] Processing commentary text: དེ་དག་གིས་དེ་ལྟར་རྣམ་བྱང་གཟུང་རྟོག་གི་ཡུལ་དངོས་སུ་བསྟན་པའི་བཟློག་ཕྱོགས་ནས། །རྐང་པ་དང་པོས་བདེན་པ་གཉིས་ཀྱི་གནས་ཚུལ་ལ་རྨོངས་པའི་མ་རིག་པ་དང་། བྱིས་པ་རྣམས་ཀྱིས་བརྟགས་ཞེས་པས། ཉེར་ལེན་གྱི་ཕུང་དང་དེའི་གནས་ཚུལ་དེ་ལ་བདག་ཏུ་བརྟགས་པའི་འཇིག་ལྟ་དང་།  ཡོད་དང་སོགས་ཀྱིས། དེ་ལས་ཡོད་པ་རྟག་མཐའ་དང་མེད་པ་ཆད་མཐར་ཞེན་པར་བྱེད་པའི་མཐར་ལྟ་དང་། །རྐང་པ་ཕྱི་མ་གཉིས་ཀྱི་བཟློག་ཕྱོགས་ནས་དེ་ལྟར་མཐའ་གཉིས་སུ་ཞེན་པ་ལས་བདེན་གཉིས་མི་འགལ་བའི་ཚུལ་མི་ཤེས་པས་མ་དད་པ་སྐྱེ་ཞིང་། དེ་ལས་ཐར་ལམ་སོགས་ལ་མི་སྤྲོ་བའི་ལེ་ལོ་སྐྱེ་ལ།  དེའི་དབང་གིས་དམིགས་ཡུལ་གསུམ་ལས་ཚོར་བ་བདེ་སྡུག་བཏང་སྙོམས་གསུམ་སྐྱེས་ནས་བདེ་བ་ལས་བདག་ལ་ཆགས་པ་དང་། སྡུག་བསྔལ་ལས་གཞན་ལ་སྡང་བའི་དབང་གིས་ལས་བསགས་ནས་འཁོར་བར་འཁོར་བས་ཁམས་གསུམ་ནས་ངེས་པར་འབྱུང་ནི་ནུས་པར་བསྟན་པས། ། མ་དད་པ་དང་ལེ་ལོ་དང་དམིགས་པ་དང་རྟེན་དང་། གང་ལས་ངེས་པར་འབྱུང་བའི་གཞིའམ་རྣམ་དག་མྱང་འདས་སུ་འབྱུང་བྱེད་ཀྱི་སྡུག་བསྔལ་རྣམས་ཀུན་ཉོན་གཟུང་རྟོག་གི་ཡུལ་དུ་བསྟན་པ་དེ་དག་གིས། ཀུན་བྱང་གི་གཟུང་རྟོག་གཉིས་དྲོད་རྩེ་གཉིས་ཀྱི་སྤང་བྱར་སྟོན་ཏེ། །གཞི་དང་དེ་ཡི་སོགས་སོ། །
2025-10-13 13:59:41,977 [INFO] Time taken to process commentary text: 2.01s
2025-10-13 13:59:41,977 [INFO] Processing commentary text: འཛིན་རྟོག་ལྡན་ཚུལ་ནི། གང་འདིར་ཕུང་པོ་ལྔ་སོགས་ཏེ། བྱང་སེམས་གང་སྦྱོར་ལམ་འདིར་དོན་དམ་པར་ན་ཕུང་པོ་ལྔ་དག་རྒྱུ་མ་ལྟར་དེར་སྣང་ཡང་དེས་སྟོང་པར་ཤེས་ཤིང་།  སྤྲུལ་གཞི་སྔགས་རྫས་མིག་བསླད་པ་སོགས་ཚོགས་པ་ལས་སྒྱུ་མར་སྣང་ཙམ་ལས་གཞན་དུ་སྒྱུ་མ་འཇོག་རྒྱུ་མི་རྙེད་པ་ལྟར། གདགས་གཞི་ཕུང་པོ་ཁམས་སྐྱེ་མཆེད་ཚོགས་པའི་སྟེང་དུ་སྐྱེས་བུར་བཏགས་པ་ཙམ་ལས་གཞན་དུ་སྐྱེས་བུ་མི་རྙེད་པས་དེ་ལྟར་ཞེན་པར་མི་བྱེད་ལ།  འཛིན་རྟོག་གཉིས་སོགས་སྣ་ཚོགས་པའི་འདུ་ཤེས་དང་བྲལ་ཞིང་དེ་ནི་ཐར་པ་དང་མཐུན་པས་ཉེ་བར་ཞི་ལ་སྤྱོད་པ་འདི་ནི་སྦྱོར་ལམ་གྱི་ཤེས་རབ་ཕ་རོལ་མཆོག་སྤྱོད་པ་ཡིན། ཞེས་པ་དེ་དག་གིས་ཕུང་པོ་ལྔ་ལ་སྐྱེས་བུར་བཏགས་པ་ཙམ་གྱི་ང་སོགས་དགུ་དང་།  དེའི་བཟློག་ཕྱོགས་ནས་ཕུང་པོ་སོགས་ལ་མི་ལྟོས་པའི་རང་དབང་ཅན་གྱི་ངར་འཛིན་པ་སོགས་དགུ་པོ་རྣམས་ལ་བདེན་ཞེན་མེད་པའི་གཉེན་པོ་དངོས་སུ་བསྟན་པས། སྦས་དོན་ལ་དེ་དག་ཡུལ་དུ་བྱེད་པའི་འཛིན་རྟོག་གཉིས་བཟོད་མཆོག་གཉིས་ཀྱི་སྤང་བྱ་བསྟན་ཏེ། རྫས་དང་བཏགས་པའི་སོགས། །
2025-10-13 13:59:43,353 [INFO] Time taken to process commentary text: 1.37s
2025-10-13 13:59:43,353 [INFO] Processing commentary text: གསུམ་ཡོངས་འཛིན་གྱི་ཁྱད་པར་ནི། དགེ་བའི་བཤེས་སོགས་ཏེ། རྒྱལ་པོའི་བཙུན་མོ་ཤི་བའི་བརྡ་སྤྲོད་པ་ལྟར་གདུལ་བྱའི་བློ་དང་འཚམ་པའི་ཐབས་ལ་མཁས་པས། ངོ་བོ་ཉིད་མེད་པ་སོགས་ཤེར་ཕྱིན་ཟབ་མོ་སྟོན་པའི་ཕྱིའི་དགེ་བཤེས་གཉེན་དང་།  རྣམ་མཁྱེན་ཡིད་བྱེད་ཀྱིས་ཟིན་པའི་ཆོས་ཉིད་ཟབ་མོ་ལ་སེམས་མི་འགོང་བ་སོགས་ཀྱི་ལྷག་མཐོང་སྟེ། ནང་གི་ཡོངས་འཛིན་གཉིས་དང་ལྡན་པ་གྱུར་པ་དེ་ནི་རྒྱལ་བ་རྣམས་ཀྱི་ཡུམ་ཐོས་སྐྲག་པར་ཡོངས་མི་འགྱུར་ཞེས་པ། དེ་དག་རྩ་བར། སེམས་མ་ིའགོང་བ་སོགས་སོ། ། ཡོངས་འཛིན་དེ་གཉིས་ཀྱང་རང་རང་གི་མི་མཐུན་ཕྱོགས་དང་བྲལ་བ་དགོས་ཚུལ་ནི། གང་ཞིག་སྡིག་པའི་སོགས་ཏེ། གང་ཟག་གང་ཞིག་ཕྱིན་དྲུག་གི་མཐུན་ཕྱོགས་སེར་སྣ་ལ་སོགས་པ་དང་། ཤེར་ཕྱིན་སྤོང་བ་སོགས་ལ་སྦྱར་བའི་སྡིག་པའི་གྲོགས་དང་ལྡན་ཅིང་། རང་དོན་ཡིད་བྱེད་དང་བདེན་ཞེན་ཆེ་བས་ཤེར་ཕྱིན་ཟབ་མོའི་དོན་ལ་གཞན་གྱི་དྲིང་འཇོག་པ་དེ་ནི་ རྫ་སྣོད་སོ་མ་བཏང་བར་ཆུས་རེག་ཅིང་བླུག་ན་འབོ་ཞིང་སྣོད་རང་ཡང་ཞིག་པ་བཞིན་དུ་ཟབ་དོན་ལ་སྐྲག་ནས་ཤེར་ཕྱིན་འདོར་བ་དང་། སྔར་གྱི་སྤྱོད་པ་ཉམས་ལེན་རྣམས་ཀྱང་ཉམས་པར་འགྱུར་ཞེས་པ་དེ་དག །དེ་ཡི་མི་མཐུན་ཕྱོགས་སོགས་སོ།
2025-10-13 13:59:45,377 [INFO] Time taken to process commentary text: 2.03s
2025-10-13 13:59:45,377 [INFO] Processing commentary text: །གསུམ་པ་ལ། ཐེག་ཆེན་སྒྲུབ་པའི་རྟེན་དང་། དམིགས་པ་དང་། ཆེད་དུ་བྱ་བ་དང་། སྒྲུབ་པའི་ངོ་བོ་དང་བཞི་ལས།   དང་པོ་གཉིས་སྟོན་པར། ཅིའི་ཕྱིར་འདི་ནི་སོགས་ཏེ། རྒྱུ་མཚན་ཅིའི་་ཕྱིར། སྔར་བྱང་ཆུབ་སེམས་དཔའ་ཞེས་བྱུང་བ་འདི་ནི་བྱང་ཆུབ་སེམས་དཔའ་ཞེས་བྱ་ཞེ་ན། བྱང་ཆུབ་སེམས་པར་འཇོག་བྱེད་ཀྱི་གཙོ་བོ་ནི། །ཐེག་ཆེན་གྱི་རིགས་ཡིན་པར་བསྟན་པའི་ཕྱིར། །དེའི་ལན་དུ། རང་གི་སེམས་བདེན་སྟོང་ལ་དམིགས་ནས་བདེན་ཞེན་གྱི་ཆགས་པ་མངོན་གྱུད་པ་གཅོད་པར་བྱེད་ཅིང་ཆོས་ཀུན་ལ་བདེན་ཞེན་གྱི་ཆགས་པའི་ས་བོན་ཟད་པར་འདོད་པས་ རྒྱལ་བ་རྣམས་ཀྱི་བྱང་ཆུབ་བདེན་ཞེན་གྱི་ཆགས་པ་སྤངས་པས་མེད་པར་གྱུར་བ་ལ་དམིགས་པའམ་རེག་པར་འགྱུར་བ།  དེས་ན་དེ་ལྟར་རང་དོན་བྱང་ཆུབ་ལ་སེམས་པ་དེ་ནི་བྱང་ཆུབ་སེམས་དཔའི་མིང་དོན་དང་ལྡན་པ་ཐོབ་པོ། །ཞེས་པ་ཚིག་རྐང་དང་བོ་གཉིས་ཀྱིས་རིགས་བསྟན་ཏེ།  རིགས་ཀྱི་དོན་ལ་གཞི་རྟེན་བྱེད་པ་དང་རྒྱུ་བྱེད་པ་གཉིས་ལས། །  དང་པོ་ནི། སེམས་བདེན་པར་གྲུབ་ན་དྲི་མ་བྲལ་མི་རུང་ཡང་ནམ་མཁའ་གཟུགས་ཅན་ཐམས་ཅད་ལ་གོ་འབྱེད་པ་ལྟར། །སངས་རྒྱས་རུང་གི་སེམས་རང་བཞིན་གྱིས་འོད་གསལ་བ་བདེན་སྟོང་གིས་སྐྱོན་སྤོང་པ་དང་ཡོན་ཏན་སྒྲུབ་པའི་གཞི་རྟེན་བྱེད་པའོ། །
2025-10-13 13:59:47,563 [INFO] Time taken to process commentary text: 2.18s
2025-10-13 13:59:47,563 [INFO] Processing commentary text: གཉིས་པ་ནི། དེ་ལ་དམིགས་ནས་བསྒོམ་ན་བདེན་ཞེན་གཅོད་པ་སོགས་འཕགས་པའི་ཆོས་ཀྱི་རྒྱུ་བྱེད་པ་སྟེ། དོན་དེ་གཉིས་ཀ་འདིར་བསྟན་པའི་ཕྱིར། དེ་ཡང་སྐྱོན་སྤོང་བ་ལ་མངོན་གྱུར་དང་ས་བོན་སྤོང་ཚུལ་གཉིས་ལས། དང་པོ་ནི། ཐེག་ཆེན་གྱི་སྦྱོར་ལམ་དྲོད་སོགས་བཞི་དང་། ས་བོན་ཀུན་བཏགས་དང་ལྷན་སྐྱེས་ཀྱི་གཉེན་པོ་སྤྱི་མཐོང་སྒོམ་གཉིས་དང་། བྱེ་བྲག་གཉེན་པོ་དང་སྤོང་བའི་སྒྲུབ་པ་སྟེ་བར་ཆད་མེད་ལམ་དང་། སྤང་བྱ་དག་གཏུགས་པའི་རྣམ་གྲོལ་ལམ་དང་། ཡོན་ཏན་སྒྲབ་ཚུལ་ལ།  རང་གཞན་གྱི་དོན་གཉིས་སྲིད་ཞིའི་མཐར་མི་གནས་པར་སྒྲུབ་པའི་ཤེས་རབ་སྙིང་བརྩེ་བའི་སྒྲུབ་པ་ས་བརྒྱད་པ་ནས་དང་། །ཡོན་ཏན་ཀྱི་ངོ་བོ་ལ། ཉན་རང་དང་ཐུན་མོང་མ་ཡིན་པར་སེམས་ཅན་སྨིན་པར་བྱེད་པའི་སྒྲུབ་པ་སོ་སོར་ཡང་དག་པར་རིག་པ་ས་དགུ་པ་ནས་དང་། སངས་རྒྱས་དང་ཆ་འདྲ་བར་གདུལ་བྱའི་བློ་དང་འཚམ་པར་ལྡེམ་དགོངས་ལ་སོགས་པའི་སྒོ་ནས་གཞན་དོན་གོ་རིམས་སུ་བྱེད་པ་དང་།  དེ་ཡང་འབད་རྩོལ་རགས་པ་ལ་མི་ལྟོས་པར་བྱེད་པའི་ཡེ་ཤེས་རྩོལ་བ་མི་མངའ་བར་འཇུག་པའི་སྒྲུབ་པ་སྟེ། འདི་གཉིས་ས་བཅུ་པའོ། །
2025-10-13 14:00:15,227 [INFO] Time taken to process commentary text: 27.67s
2025-10-13 14:00:15,227 [INFO] Processing commentary text: དེ་བཅུ་གསུམ་རྟེན་རིགས་དང་བཅས་པ་དང་པོ་བཞི་ཆགས་པ་གཅོད་བྱེད་ཅེས་པ་དང་། གཞན་དགུ་ཀུན་ལ་ཆགས་པ་མ་ཟད་པར་འདོད་ཅེས་པ་རྐང་པ་བཞི༷་དང་འབྲེལ་བས་བསྟན་ཏེ།  དཔེར་ན་ནམ་མཁའ་གཟུགས་ཅན་གྱི་གོ་འབྱེད་པས་ནམ་མཁའ་ལ་ཉི་མ་རིམ་གྱིས་ཤར་བའི་གནས་སྐབས་སོ་སོ་ལ་སྔ་དྲོ་ཕྱི་དྲོ་སོགས་ཀྱི་མིང་བཏགས་པ་ལྟར། རིགས་ཀྱིས་གཞི་རྟེན་བྱེད་པའི་སྟོབས་ཀྱིས་དེ་ལ་དམིགས་ནས་གཟུང་འཛིན་བདེན་པར་ཞེན་པའི་ཆགས་པ་གཅོད་ པར་བྱེད་པ་སོགས་སྐྱོན་སེལ་ཡོན་ཏན་འཕེལ་བའི་སྒྲུབ་པ་བཅུ་གསུམ་སོ་སོར་ཐོབ་པའི་གནས་སྐབས་ལ། བྱང་ཆུབ་སེམས་དཔའ་བཅུ་གསུམ་སོ་སོའི་མིང་བཏགས་པ་ཡིན་གྱི་སེམས་བདེན་པར་གྲུབ་ན་དེ་ལྟར་མི་རུང་བ་བསྟན་པའི་ཕྱིར། རྩ་བར་རྟོགས་པ་ཡི་ནི་ཆོག་དྲུག་དང་སོགས་སོ། །
2025-10-13 14:00:16,046 [INFO] Time taken to process commentary text: 0.82s
2025-10-13 14:00:16,046 [INFO] Processing commentary text: རྐང་པ་གསུམ་པས་འབྲས་བུ་ལ་རྒྱལ་བ་རྣམས་ཀྱི་ཞེས་གཟུགས་སྐུ་དང་། བྱང་ཆུབ་ཆགས་མེད་ཅེས་ཆོས་སྐུ་སྟེ། སྐུ་གཉིས་བསྟན་པས་རྒྱུ་དུས་སུའང་བདེན་པ་གཉིས་ལ་དམིགས་དགོས་པར་སྟོན་ལ། དེ་ཡང་བྱང་སེམས་ཀྱིས་དང་པོར་བདག་གི་བླང་བྱ་དང་དོར་བྱ་དང་བཏང་སྙོམས་སུ་བཞག་བྱ་གང་ཡིན་སྙམ་དུ་དམགས་པས་སྒྲུབ་པའི་དམིགས་པ་དང་པོ་གསུམ་དང་། ། དེ་ནས་སླང་བྱ་བཟུང་སྟེ། དེ་ཡང་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་དམིགས་སོ། །དེ་ནས་ཕྱི་མའི་སྤང་བྱ་ནི་ཟག་བཅས་དང་ངོ་བོ་ནི་ཟག་མེད་དོ་སྙམ་དུ་དམིགས་སོ། །དེ་ནས་ཟག་མེད་དེའི་དམིགས་པ་གང་ཡིན་སྙམ་དུ་འདུས་བྱས་ཀུན་རྫོབ་དང་འདུས་མ་བྱས་དོན་དམ་བདེན་པ་གཉིས་ལ་དམིགས་སོ། ། དེ་ནས་དེ་ལ་དམིགས་པའི་འབྲས་བུ་ལ་ཉན་རང་དང་ཐུན་མོང་དང་ཐུན་མོང་མ་ཡིན་པ་གཉིས་སུ་ཕྱེ་ནས་དམིགས་པར་བསྟན་པས་ན་ཆོས་ཐམས་ཅད་སྒྲུབ་པའི་དམིགས་པར་སྟོན་ཏེ། རྩ་བར། དམིགས་པ་ཆོས་རྣམས་ཐམས་ཅད་དེ། སོགས་སོ།
2025-10-13 14:00:17,461 [INFO] Time taken to process commentary text: 1.41s
2025-10-13 14:00:17,461 [INFO] Processing commentary text: །གསུམ་པ་ནི། ཅི་ཕྱིར་དེ་ནི་སོགས་ཏེ། སེམས་དཔའ་ཆེན་པོའི་དོན་དྲིས་པའི་ལན་དུ་དཔེར་ན་རྒྱལ་པོ་ཞིག་གིས་རྒྱལ་པོ་གཞན་དང་རྩོད་ནས་རྒྱལ་ས་ཐོབ་པ་ལྟར། སེམས་ཆེན་པོས་སེམས་ཅན་ཚོགས་ཏེ་སྤྱི་རྣམས་དང་དེ་རེ་རེ་ལའང་སྡེ་ཚན་མང་པོ་ཡོད་ཐམས་ཅད་ཀྱི་མཆོག་ཏུ་གྱུར་པ་དང་། གཡུལ་ལས་རྒྱལ་བ་ལྟར་ལྟ་ངན་ཐམས་ཅད་སྤངས་པའི་སྤོང་བ་ཆེན་པོ་དང་།  འཁོར་འབངས་མངའ་ཐང་སྟོབས་འབྱོར་རྒྱས་པ་ལྟར་ཇི་ལྟ་ཇི་སྙེད་ཀྱི་ཆོས་ཐམས་ཅད་མཁྱེན་པའི་ཟག་མེད་ཡེ་ཤེས་སྡེ་ཚན་ཉེར་གཅིག་སོགས་ཀྱི་རྟོགས་པ་ཆེན་པོ་གཉིས་ཀྱིས་ཆོས་འཁོར་བསྐོར་ནས་སེམས་ཅན་ཁམས་ཀྱི་ལྟ་ངན་རེ་གཉིས་ལ་སོགས་པ་རྣམས་ཆེན་པོ་གཅོད་པ་སྟེ།  དེ་ལྟར་ཆེན་པོ་གསུམ་ལ་སེམས་པ་དེ་ཕྱིར་སེམས་དཔའ་ཆེན་སོགས་སོ། །འདིར་ཆེན་པོ་གསུམ་སྒྲུབ་པའི་ཆེད་དུ་བྱ་བར་དོན་ཀྱིས་བསྟན་ཏེ།  རྩ་བར། །སེམ་ཅན་ཅན་ཀུན་མཆོག་སོགས་སོ། །སེམས་ཆེན་པོ་ལ་སངས་རྒྱས་སྤྱི་ཙམ་འཇོག་པ་དང་སངས་རྒྱས་ཀྱི་ཐུགས་རྗེ་ཆེན་པོ་འཇོག་ཚུལ་གཉིས་ལས་འདིར་དང་པོའི་དབང་དུ་བྱས་སོ།
2025-10-13 14:00:40,659 [INFO] Time taken to process commentary text: 23.20s
2025-10-13 14:00:40,659 [INFO] Processing commentary text: །བཞི་པ་ལ། དཔེར་ན་གཡུལ་འགྱེད་པ་ན་ཐོག་མར་གོ་ཆ་བརྟན་པོ་བགོ་བ་ལྟར་བསམ་པ་རྒྱ་ཆེ་བ་གོ་སྒྲུབ་དང་། དེ་ནས་གཡུལ་དུ་ཞུགས་པ་དང་འདྲ་བར་སྦྱོར་བ་རྒྱ་ཆེ་བ་འཇུག་སྒྲུབ་དང་། གཡུལ་ལས་རྒྱལ་བྱེད་ཀྱི་གྲོགས་དང་མཚོན་ཆ་ལ་སོགས་པའི་དཔུང་གསོག་པ་དང་འདྲ་བར་ཚོགས་གཉིས་རྒྱ་ཆེ་བ་ཚོགས་སྒྲུབ་དང་། གཡུལ་ལས་རྒྱལ་བ་དང་འདྲ་བར་ངེས་འབྱུང་སྒྲུབ་པ་དང་བཞི་ལས།
2025-10-13 14:00:40,887 [INFO] Time taken to process commentary text: 0.23s
2025-10-13 14:00:40,887 [INFO] Processing commentary text: དང་པོ་ནི། གཏོང་བ་ཆེ་དང་སོགས་ཏེ། བྱང་སེམས་ཀྱིས་སྤྱིན་པ་གཏོང་བ་ན་ལུས་ལ་སོགས་པ་སྤྱིན་བྱའི་དངོས་པོ་ཐམས་ཅད་སྤྱིན་ཅིང་། དེའི་ཚེ་རྣམ་སྨིན་ལ་རེ་བ་སོགས་རང་དོན་ཡིད་བྱེད་སྤོང་བའི་ཚུལ་ཁྲིམས་དང། སློང་མོ་བའི་ལོག་སྒྲུབ་སོགས་ལ་མི་འཁྲུགས་པ་སོགས་ཀྱི་བཟོད་པ་དང་། དགེ་བ་ལ་འདུན་པ་དྲག་པོ་སྐྱེད་པའི་བརྩོན་འགྲུས་དང་།  ཐེག་པ་གཞན་དང་མ་འདྲེས་པའི་སེམས་རྩེ་གཅིག་པས་གཏོང་བའི་དགེ་བ་རྣམས་མཁྱེན་དུ་བསྔོ་བའི་བསམ་གཏན་དང་། སྦྱིན་པའི་འཁོར་གསུམ་མི་དམིགས་པ་སྒྱུ་མ་ལྟ་བུར་ཤེས་པའི་ཤེས་རབ་སྟེ་ཕར་ཕྱིན་དྲུག་ཀ་ཚང་བས་ཆ་ཐམས་ཅད་ནས་ཐེག་དམན་ལས་རྒྱ་ཆེ་བས་ན་གཏོང་བ་ཆེ་བ་དང་། དེ་བཞིན་དུ་ཚུལ་ཁྲིམས་གསུམ་ཀའི་བླང་དོར་ཐམས་ཅད་ཤེས་ནས་སློབ་པས་བློ་ཆེ་བ་ཚུལ་ཁྲིམས་དང་།  ཆ་ཐམས་ཅད་ནས་མི་མཐུན་ཕྱོགས་སྒྲིབ་གཉི་ག་འཛོམས་པའི་མཐུ་ཆེ་བ་ཕར་ཕྱིར་ཕྱི་མ་བཞི་དང་ལྡན་པ་སྟེ། འདི་ལྟར་གཡུལ་དུ་འཇུག་ཚེ་ལུས་ཀྱི་ཆ་ཐམས་ཅད་ལ་གོ་ཆ་མ་སྐོན་ན་གང་ལ་མ་སྐོན་པ་དེའི་ཐད་ནས་མཚོན་ཆས་གནོད་པ་ལྟར། །ཕྱིན་དྲུག་རེ་རེ་ལ་འཇུག་ཚེའང་དྲུག་རེ་མ་ཚང་ན་མི་རུང་བས་ན་འདི་དང་ཚིག་རྐང་གསུམ་པ་གཉིས་འབྲེལ་བས་དེ་ལྟར་ཉམས་སུ་ལེན་པའི་ལམ་གོ་ཆའི་སྒྲུབ་པར་བསྟན་ཏེ། རྩ་བར དེ་དག་སོ་སོར་སྦྱིན་ལ་སོགས། སོགས་སོ། །
2025-10-13 14:01:13,896 [INFO] Time taken to process commentary text: 33.01s
2025-10-13 14:01:13,896 [INFO] Processing commentary text: གཉིས་པ་ནི། རྒྱལ་བ་རྣམས་ཀྱི་སོགས་ཏེ། དེ་ལྟར་བསམ་པའི་གོ་སློན་ནས་རྒྱལ་བ་རྣམས་ཀྱི་ཐུགས་ཉམས་སུ་བཞེས་པའི་བསམ་གཏན་གཟུགས་མེད་ལ་སོགས་པའི་འཇུག་ཡུལ་གྱི་ཐེག་ཆེན་གཉིས་ཀ་སྒྲུབ་པས་མཆོག་སྟེ། དེ་ཡང་རྒྱུའི་ཐེག་ཆེན་བརྒྱད་ལས་དང་པོ་གསུམ་རང་དོན་ཏེ། །འདི་ལ་ཡང་རང་དོན་རྟོགས་པ་ཕུན་ཚོགས་སྒྲུབ་པའི་ལམ་ནི་དང་པོ་གཉིས་དང་། སྤངས་པ་ཕུན་ཚོགས་སྒྲུབ་པའི་ལམ་ནི་གསུམ་པ་མཐོང་བ་ལ་སོགས་པའི་ལམ་དང་།  གཞན་དོན་སྒྲུབ་པའི་ལམ་ལ། དངོས་ནི་ཚད་མེད་བཞི་དང་གཞན་དོན་སྒྲུབ་པའི་བགེགས་མངོན་ཞེན་སེལ་བྱེད་མི་དམིགས་པ་དང་ལྡན་པའི་ལམ་དང་། གཞན་རྣམས་ནི་དོན་གཉིས་ཀ་སྒྲུབ་པའི་ལམ་སྟེ། དེ་ཡང་དང་པོར་འདོད་ཡོན་ལ་སེམས་གཡེང་བ་ཞི་ནས་དམིགས་པ་ལ་བརྟན་པར་བྱ་ཕྱིར་བསམ་གཟུགས་ལ་འཇུག་ལྡང་བྱེད་ཅིང་། དེ་ལྟར་སེམས་བརྟན་པ་ན་ཚོགས་གཉིས་གསོག་ཕྱིར་ཕྱིན་དྲུག་ལ་འཇུག་ལ། དེ་ལྟར་ཚོགས་གཉིས་བསགས་པས་དེ་ཁོ་ན་ཉིད་ཀྱི་དོན་ལ་ལྷག་པར་མོས་པ་སྐྱེས་ཏེ།  དེ་རྟོགས་པའི་ལམ་ལ་འཇུག་གོ །ལམ་ལ་ཡང་མཐོང་ལམ་སོགས་བཞི་ལས་སྒོམ་ལམ་ནི་ས་བདུན་པ་མན་ཆད་དང་། མི་སློབ་ལམ་ནི་བརྒྱད་པ་དང་། །ཁྱད་པར་གྱི་ལམ་ནི་ས་དགུ་པ་དང་བཅུ་པའོ། །དེ་ལྟར་ཆོས་ཉིད་མཐོང་བ་ན་གཞན་དོན་ལ་སྤྲོ་བ་འབྱུང་བས་ཚད་མེད་བཞིའི་སྒ་ོནས་གཞན་དོན་ལ་འཇུག་ཅིང་། །དེའི་ཚེ་དེའི་བར་ཆད་ནི་མངོན་ཞེན་ཡིན་པས་དེ་སེལ་ཕྱིར་ཆོས་ཐམས་ཅད་མི་དམིགས་པ་དང་ལྡན་པར་འཇུག་གོ ། དེ་ལྟར་དོན་གཉིས་སྒྲུབ་པའི་ཚེ་འཁོར་གསུམ་མི་དམིགས་པ་སྒྱུ་མ་ལྟ་བུར་མཐོང་བའི་འཁོར་གསུམ་རྣམ་པར་དག་པའི་སྒོ་ནས། །དགེ་རྩ་ཐམས་ཅད་ཆེད་དུ་བྱ་བ་གསུམ་གྱི་དོན་དུ་བསྡོ་བས་ཆེད་དུ་བྱ་བ་ལ་འབང་ཅིང་དེ་མྱུར་སྒྲུབ་ཕྱིར་མངོན་ཤེས་དྲུག་ལ་འཇུག་གོ །དེ་ལྟད་མངོན་ཤེས་ཐོབ་པ་ན་ད་ནི་རྣམམ་ཁྱེན་ཐོབ་པར་་བྱའོ་སྙམ་ནས་སྤྲོ་བ་དྲག་པོ་སྐྱེ་བས་རྣམ་མཁྱེན་ལ་འཇུག་གོ །དེ་ལྟར་རྒྱུ་འབྲས་ཀྱི་ཐེག་ཆེན་ལ་སྤྱོར་བའི་སྒོ་ནས་དངོས་སུ་ཞུགས་པ་དང་། །དེའི་ཚེའང་བསམ་གཟུགས་ཀྱི་འབྲས་བུ་གོང་མར་སྐྱེ་བ་འདོད་པ་དང། །དམན་པའི་ཡིད་བྱེད་སོགས་ཀྱིས་མི་བརྫི་བའི་ཐབས་ཤེས་ཟུང་འབྲེལ་གྱི་གོ་ཆ་ཆེན་པོ་བགོས་ཤིང་། དེའི་སྟོབས་ཀྱིས་ལྷའི་བུའི་བདུད་ཀྱི་རྒྱུ་སྟེ་བྱེད་པ་འཁོར་བའི་ཕུང་པོ་གྲུབ་སོགས་བདུད་བཞི་ཀ་འདུལ་བར་བྱེད་པ་དེ་ལྟར་ཐེག་ཆེན་གྱི་རྒྱུ་འབྲས་ཀྱི་ཆོས་མཐའ་དག་ལ་གོང་ནས་གོང་དུ་འཇུག་པ་དེ་ཡི་ཕྱིར་ན་སོགས་སོ། ། རྩ་བར། །བསམ་གཏན་གཟུགས་མེད་སོགས་དང་སྦྱར་རོ། །འཇུག་ཡུལ་རྒྱུའི་ཐེག་ཆེན་བརྒྱད་པོ་དེ་འཇིག་རྟེན་དང་འཇིག་རྟེན་ལས་འདས་པའི་ལམ་དང་། དེ་གཉིས་ཐེག་ཆེན་མ་ཡིན་པ་ལས་འབྱེད་བྱེད་ཀྱི་ལམ་གསུམ་དུ་བསྡུས་ཏེ། །དང་པོ་དང་དེ་ནས་བཞི་དང་དེ་ནས་གསུམ་རིམ་པ་ལྟར་རོ། །
2025-10-13 14:02:37,636 [INFO] Time taken to process commentary text: 83.74s
2025-10-13 14:02:37,636 [INFO] Processing commentary text: གསུམ་པ་ལ། གོ་སྒྲུབ་ལས་འཕྲོས་ནས་གོ་ཆ་བགོ་ཚུལ་གང་ཡིན་ཞེས་དྲིས་པའི་ལན་དུ་ཚོགས་སྒྲུབ་དང་པོ་བཅུ་བསྟན་པ་ནི།དཔེར་ན་སྒྱུ་མ་སོགས་ཏེ། །སྒྱུ་མ་མཁན་གྱིས། ལམ་གྱི་བཞི་མདོར་སྐྱེ་བོ་མང་པོ་སྤྲུལ་བར་བྱས་ཏེ་སྤྲུལ་པའི་སྐྱེ་བོ་ཕལ་ཆེར་གྱི་མགོ་མང་བྱེ་བ་གཅོད་པར་བྱེད་པའི་བསད་བྱ་སྒྱུ་མའི་སྐྱེས་བུ་དེ་དག་སེམས་ལྡན་དུ་སྣང་ཡང་དེས་སྟོང་པར་ཤེས་པས་སྡིག་པ་འབྱུང་ངམ་སྙམ་པའི་འཇིགས་པ་མེད་པ་ཅི་འདྲ་བ། དེ་ལྟར་བྱང་ཆུབ་་སེམས་དཔས་དོན་བྱེད་ཡུལ་གྱི་འགྲོ་བ་ཀུན་ལས་ཉོན་གྱི་སྤྲུལ་པ་དེ་འདྲར་རབ་ཏུ་ཤེས་ནས་སྒྱུ་མ་ལྟ་བུའི་དོན་བྱེད་པ་ན་སྤྲུལ་པ་ལྟ་བུའི་བདུད་སོགས་འཛོམས་པ་དེ་ལ་སྡིག་པ་འབྱུང་བར་འཇིགས་པ་མེད་ཅེས་པས། དོན་བྱེད་པ་པོ་བྱང་སེམས་དང་བྱེད་ཡུལ་སེམས་ཅན་དང་དོན་བྱེད་པའི་བྱ་བ་གསུམ་མི་དམིགས་པར་རབ་ཏུ་ཤེས་པའི་ལྷག་མཐོང་གི་ཚིགས་དངོས་སུ་བསྟན་པའི་ཤུགས་ཀྱིས་ཐ་སྙད་དུ་སེམས་ཅན་སྡུག་བསྔལ་གྱིས་མནར་བ་ལ་ཡིད་གདུང་བའི་བསམ་པ་སྙིང་རྗེས། །སྦྱོར་བ་དེ་དག་ལ་བདེ་བ་བཞི་སྒྲུབ་པའི་སྦྱིན་སོགས་དྲུག་གིས་དེ་དག་གི་དོན་ལ་སེམས་རྩེ་གཅིག་པའི་ཞི་གནས་ཀྱི་ཚོགས་ཏེ་དང་པོ་དགུ་སྟོན་ནོ། །
2025-10-13 14:02:40,098 [INFO] Time taken to process commentary text: 2.46s
2025-10-13 14:02:40,098 [INFO] Processing commentary text: དེ་ལྟར་སེམས་ཅན་ཐམས་ཅད་སྒྱུ་མ་ལྟ་བུ་ཡིན་ན་འཆིང་གྲོལ་ཇི་ལྟར་རུང་ཞེ་ན། གཟུགས་དང་འདུ་ཤེས་སོགས་ཏེ། དོན་དམ་པར་ན་ཕུང་པོ་ལྔའི་གནས་ལུགས་ལ་རྨོངས་པའི་མ་རིག་པས་འཁོར་བར་མ་བཅིངས་ལ་དེ་རྟོགས་པའི་ཤེས་རབ་ཀྱིས་དེ་ལས་མ་གྲོལ་ཏེ། ཡུལ་ཕུང་བོ་ལྔ་ཡོད་པ་མ་ཡིན་པའི་ཕྱིར། ། དེ་ལྟར་མཐོང་ནས་ཐ་སྙད་དུ་བྱང་ཆུབ་སྒྲུབ་པ་ལ་འཇུག་ཅིང་ཟབ་མོའི་དོན་ལ་ཞུམ་པའི་སེམས་མེད་པ་འདི་ནི་གང་ཟག་དམ་པ་རྒྱལ་སྲས་ཀྱི་གོ་ཆ་བགོས་ཚུལ་མཆོག་ཡིན་ནོ། །ཞེས་པའི་ཤུགས་ལ་སྲིད་མཐའ་མ་ནོན་པའི་ཤེས་རབ་ཀྱི་ངོ་བོ་ལྷག་མཐོང་གིས་སྲིད་པའི་གནས་ལུགས་མཐོང་བས་འཁོར་བར་མ་བཅིང་ཤིང་།  ཞི་མཐའ་མནོན་པའི་སྙིང་རྗེའི་ངོ་བོ་ཞི་གནས་ཀྱིས་རང་དོན་དུ་འཁོར་བ་ལས་མ་གྲོལ་པ་ཞི་ལྷག་ཟུང་འབྲེལ་གྱི་ཚོགས་སྒྲུབ་བསྟན་ནོ། །
2025-10-13 14:02:41,040 [INFO] Time taken to process commentary text: 0.94s
2025-10-13 14:02:41,040 [INFO] Processing commentary text: བརྒྱད་སྟོང་པར་འཇུག་སྒྲུབ་ལས་འཕྲོས་ནས་ཐེག་ཆེན་ལ་འཇུག་ཅེས་པའི་ཐེག་ཆེན་གང་ཡིན་པ་དང་། །ཐེག་ཆེན་དེ་ལ་ཞུགས་ཚད་གང་ཡིན་དང་། ཐེག་ཆེན་དེས་གང་ནས། །ཐབས་གང་གིས། གང་ཞིག་གང་དུ་ངེས་པར་འབྱུང་ཞེས་པའི་དྲིས་ལན་དྲུག་བྱུང་བ་ལས། ། འདིར་དྲིས་ལན་དང་པོའི་དོན་བསྡུས་ནས་ཐེག་ཆེན་གང་ཡིན་པའི་དོན་དུ་ཐབས་མཁས་སོགས་ཀྱི་ཞོགས་བདུན་སྤྱིར་བསྟན་པ་ནི།རྒྱུ་མཚན་ཅིའི་ཕྱིར་ཐེག་ཆེན་ལ་འཇུག་ཅེས་པའི་ཐེག་ཆེན་འདི་ནི་བླ་མེད་བྱང་ཆུབ་ཀྱི་ཐེག་ཆེན་ཞེས་བྱ་བ་ཡིན་ཞེས་ན། ཐེག་ཆེན་དེ་ལ་བྱང་སེམས་གང་ཞོན་ནས་ཐབས་ལ་མཁས་པའི་ཚོགས་ཀྱིས་སེམས་ཅན་ཐམས་ཅད་མི་གནས་པའི་མྱ་ངན་ལས་ཟློ་བར་བྱེད་དེ།  ཐེག་པ་འདི་ནི་ནམ་མཁའ་དང་འདྲ་བའི་སྟོང་ཉིད་ཉི་ཤུ་རྟོགས་པའི་ཡེ་ཤེས་ཀྱི་ཚོགས་དང་། །ཏིང་ངེ་འཛིན་གྱི་སྒོ་བརྒྱ་ཕྲག་མང་པོ་ལ་སོགས་པའི་ཡོན་ཏན་སྣ་ཚོགས་ཀྱིས་དགའ་བར་བྱེད་པས་ན་གཞལ་མེད་ཁང་ཆེན་ལྟ་བུའི་བསོད་ནམས་ཀྱི་ཚོགས་གཉིམ་ཀྱིས་ཟིན་ཏེ།  ལམ་དང་གཟུངས་ཀྱི་ཚོགས་ཀྱིས་ཟག་པ་མེད་པའི་དགའ་བ་དང་། སའི་ཚོགས་ཀྱིས་ཡོན་ཏན་བརྒྱ་ཕྲག་བཅུ་གཉིས་སོགས་ཀྱིས་རང་གཞན་སྐྱིད་པ་དང་། །གཉེན་པོའི་ཚོགས་ཀྱིས་གཟུང་འཛིན་གྱི་རྣམ་རྟོག་ཉེར་འཚེ་ཞི་བའི་བདེ་བ་རྣམས་མངོན་པར་ཐོབ་པར་བྱེད་པའི་ཕྱིང། དེས་ན་ཐེག་པའི་མཆོག་ཡིན་ཞེས་པ་ཤོ་ལོ་ཀ་དེ་གསུམ་གྱིས་ཚོགས་དེ་དག་རང་འབྲས་བྱང་ཆེན་འབྱིན་པར་བྱེད་པས་ཚོགས་ཀྱི་སྒྲུབ་པར་བསྟན་ཏེ། །རྩ་བར། བརྩེ་དང་སྤྱིན་ལ་སོགས་སོ། །
2025-10-13 14:03:18,926 [INFO] Time taken to process commentary text: 37.89s
2025-10-13 14:03:18,926 [INFO] Processing commentary text: དྲིས་ལན་གཉིས་པའི་དོན་སའི་ཚོགས་བྱེ་བྲག་ཏུ་བསྟན་ནི། གང་ཞིག་གཞོན་ནས་སོགས་ཏེ། འཇིག་རྟེན་ན་ཐེག་པ་ཞེས་པ་ཞོན་ནས་ཕྱོགས་གཞན་དང་གཞན་དུ་འགྲོ་བ་ཞིག་ལ་ཟེར་བས་སྔར་གྱི་ཐེག་པའི་དོན་དེ་མི་འཐད་དོ་ཞེ་ན། །བྱང་སམས་གང་ཞིག་དོན་དམ་པར་རམ་མཉམ་བཞག་ན་ཐེག་པ་དེ་ཞོན་ནས་ཤར་ལ་སོགས་པས་མཚོན་པའི་ས་དང་པོ་ལ་སོགས་པའི་ཕྱོགས་སུ་གོང་ནས་གོང་དུ་འགྲོ་བ་དམིགས་སུ་མེད་པས། ། སྔར་མྱ་ངན་ལས་འདས་པར་འགྲོ་བར་གསུང་པའི་དོན་ནི་དེ་ལྟར་མི་དམིགས་པར་བསྒོམ་པའི་སྒོ་ནས་བདེན་ཞེན་གྱི་ངོ་བོ་བཟློག་ཙམ་ལ་འཇོག་པ་ལ་ལས་གཞན་དུ་འགྲོ་ཚུལ་མི་དམིགས་པ།  དཔེར་ན་འཇིག་རྟེན་ན་རྩྭ་ཤིང་སོགས་ལ་ཤོར་བའི་མེ་ཤི་ཟེར་བའི་དོན་མེ་དེ་ཡིས་ཕྱོགས་གཞན་དུ་འབར་ནས་འགྲོ་རྒྱུ་མེད་པར་རང་གི་ངོ་བོ་འགགས་ཟམ་ལ་འཇོག་པ་བཞིན་ཡིན་པའི་རྒྱུ་མཚན་དེས་ན་ས་རང་རང་གི་ངོ་སྐལ་གྱི་་ཕྱིན་ཅི་ལོག་ཟློག་པར་བྱེད་པར་དེ་ནི་མྱ་ངན་ལས་འདས་པར་འགྲོ་ཞེས་པའི་ཐ་སྙད་ཀྱིས་རབ་ཏུ་བརྗོད་དོ་ཞེས།  ས་བཅུའི་མཉམ་བཞག་ཏུ་འགྲོ་འོང་སོགས་ཀྱི་གཉིས་སྣང་ཀུན་ལོག་ཀྱང་རྗེས་ཐོབ་ཏུ་སྒྱུ་མ་ལྟ་བུར་རང་རང་སོ་སོའི་ཡོངས་སྦྱོང་གི་སྒོ་ནས་གོང་ནས་གོང་དུ་འགྲོ་བར་རུང་བར་བསྟན་པའི་སྒོ་ནས། རབ་དགའ་ལ་སོགས་པའི་སའི་ཚོགས་བཅུ་བྱེ་བྲག་བསྟན་ཏེ། །རྩ་བར། ཡོངས་སུ་སྦྱོང་བ་རྣམ་བཅུ་ཡིས། སོགས་སོ། །
2025-10-13 14:03:22,103 [INFO] Time taken to process commentary text: 3.17s
2025-10-13 14:03:22,103 [INFO] Processing commentary text: དྲིས་ལན་ཕྱི་མ་བཞིའི་དོན་གཉེན་པོའི་ཚིགས་སྒྲུབ་བྱེ་བྲག་ཏུ་བསྟན་པ་ནི།བྱང་ཆུབ་སེམས་དཔའ་དེ་ལྟར་ཞོན་ནས་གོང་དུ་འགྲོ་བ་སོགས་མི་དམིགས་ན་ཇི་ལྟར་སེམས་ཅན་ཐམས་ཅད་མྱ་ངན་ལས་བཟློ་ནུས་ཞེ་ན། བྱང་ཆུབ་སེམས་དཔའ་སྔོན་གྱི་མཐའ་དང་སོགས་ཏེ། །བྱང་ཆུབ་སེམས་དཔའ་དོན་དམ་པར་ན་སྔོན་གྱི་མཐའ་རྒྱུའི་སྟོབས་ཀྱིས། །ཕྱི་མའི་མཐའ་འབྲས་བུ་བསྐྱེད་པའི་ཕྱིར། །ད་ལྟར་བྱུང་བ་ལ་མི་དམིགས་པར་དུས་གསུམ་དུ་ཞེན་པ་དག་པ་སྟེ།  གང་ཞེན་པ་དག་པ་དེ་ནི་ཁམས་གསུམ་པས་འདུས་མ་བྱས་པའི་མྱང་འདས་སུ་ངེས་པར་འབྱུང་བ་ཡིན་པས། །ཆགས་སོགས་ཀྱི་སྤྲོས་པ་ཀུན་མེད་པ་དེ་ལྟར་སློབ་པ་འདི་ནི་ཤེས་རབ་སོགས། དེ་ལྟར་མི་དམིགས་པར་སྤྱོད་ན་སེམས་ཅན་ཐམསཅད་མྱ་ངན་ལས་བཟློ་བར་བྱེད་ནུས་ཀྱི་བདེན་གྲུབ་ཏུ་ཞེན་ན་མི་ནུས་སོ། །ཞེས་ཐེག་ཆེན་དེ་ལ་ཞོན་ནས་ཁམས་གསུམ་ནས། དུས་གསུམ་དུ་མི་དམིགས་པའི་ཐབས་ཀྱིས།  བྱང་ཆབ་སེམས་དཔའ། རྣམམ་ཁྱེན་དུ་ངེས་པར་འབྱུང་བར་ཐ་སྙད་དུ་རུང་བར་བསྟན་པ་བཞིས་རིམ་བཞིན་མཐོང་སྤང་གཟུང་འཛིན་གྱི་རྣམ་རྟོག་བཞིའི་གཉེན་པོ་དང་། དེ་བཞི་དོན་དམ་པར་མི་དམིགས་པར་བསྟན་པ་བཞིས།  རིམ་བཞིན་སྒོམ་སྤང་གི་རྣམ་རྟོག་བཞིའི་གཉེན་པོའི་ཚིགས་སྒྲུབ་བརྒྱད་བསྟན་ཏེ། རྩ་བར། མཐོང་དང་སྒོམ་པའི་ལམ་དག་ལ། སོགས་སོ། ཡང་ན་སྔོན་གྱི་མཐའ་སོ་སྐྱེའི་སའམ་་ཁམས་གསུམ་ནས། ། ཕྱི་མའི་མཐའ་རྣམ་མཁྱེན་དུ། ད་ལྟར་བྱུང་བ་བྱང་སེམས་མི་དམིགས་ཚུལ་གྱིས་ངེས་པར་འབྱུང་བ་བཞི་དོན་དམ་པར་མེད་པར་བསྟན་པས་སྒོམ་སྤང་རྣམ་རྟོག་བཞི་དང་། ཐ་སྙད་དུ་རུང་བར་བསྟན་པས་མཐོང་སྤང་རྣམ་རྟོག་བཞིའི་གཉེན་པོ་རྣམས་བསྟན་པའི་དོན་དུ་འཆད་པའང་ཡོད་པ་འདྲའོ། ། དེ་ལྟར་ཚོགས་སྒྲུབ་བཅུ་བདུན་ནི། བསམ་སྦྱོར་གཉིས་དང་། མཉམ་རྗེས་གཉིས་དང་། ལྟ་སྤྱོད་གཉིས་དང་། །འབྲས་བུ་སྒྲུབ་པ་དང་དམིགས་པ་འཛིན་པ་གཉིས་དང་། ཡོན་ཏན་གྱི་རྟེན་དང་ཉེས་པ་སེལ་བ་རྣམས་ཀྱི་དབང་དུ་བྱས་པའི་ལམ་ལྔར་བསྡུས་ཏེ། རིམ་པ་ལྟར་གཅིག་དང་དྲུག་དང་གསུམ་དང་གཅིག་དང་ཡེ་ཤེས་ནི་ལྟ་བ་དང་དེ་མན་ཆད་རེ་རེ་སྦྱར་རོ།
2025-10-13 14:04:26,029 [INFO] Time taken to process commentary text: 63.92s
2025-10-13 14:04:26,029 [INFO] Processing commentary text: བཞི་པ་ལ། ངེས་འབྱུང་སྒྲུབ་པའི་ངེས་པར་འབྱུང་ཡུལ་ལ་འབྲས་བུ་དང་རྒྱུའི་དབང་དུ་བྱས་པ་གཉིས་ལས།  དང་པོ་ལ། གཞན་དོན་དང་རང་དོན་གྱི་དབང་བྱས་པ་གཉིས་ཀྱི་ དང་པོ་ལ། གཞན་དོན་བྱེད་པའི་རྒྱུ་མཉམ་ཉིད་དང་། ངོ་བོ་སེམས་ཅན་གྱི་དོན་བྱེད་པ་དང་། དོན་བྱེད་ཚུལ་རྣམ་རྟོག་ཉི་བར་ཞི་བའི་ལྷུན་གྲུབ་དང་གསུམ་པོ་དེ་སེམས་ཆེན་པོའི་དབང་དུ་བྱས་པའོ།  །གཉིས་པ་ལ། རང་དོན་སྤངས་པ་དང་རྟོགས་པའི་དབང་དུ་བྱས་པ་གཉིས་ལས།  དང་པོ་ནི། ཐེག་པ་གསུམ་གྱི་སྤང་བྱ་ཐམས་ཅད་སྤངས་པ་ཐོབ་པའི་མཚན་ཉིད་དེ་དེ་ནི་སྤོང་བ་ཆེན་པོའི་དབང་དུ་བྱས་པའོ།  །རྟོགས་པ་ལ་ཇི་ལྟ་བ་རྟོགས་པ་མཐའ་འདས་དང་། ཇི་སྙེད་པ་རྟོགས་པ་རྣམ་མཁྱེན་དང་། རྒྱུའི་དབང་དུ་བྱས་པ་ཁྱད་པར་གྱི་ལམ་རྡོ་རྗེ་ལྟ་བུའི་ཏིང་ངེ་འཛིན་ཏེ། དེ་གསུམ་ནི་རྟོགས་པ་ཆེན་པོའི་དབང་དུ་བྱས་པའོ། །
2025-10-13 14:04:35,712 [INFO] Time taken to process commentary text: 9.68s
2025-10-13 14:04:35,712 [INFO] Processing commentary text: དེ་དག་ལས་གཞན་དོན་གྱི་དེ་རྣམས་ནི།བྱང་ཆུབ་སེམས་མཁས་སོགས་ཏེ། །བྱང་ཆུབ་སེམསས་དཔའ་རིམ་བཞིན་དུ་བདེན་པ་གཉིས་ལ་མཁས་རིག་པ་དག་ས་ཐོབ་པ་གང་གི་དུས་ཀྱི་ཚེ། །བདག་དང་གཞན་བདེན་པའི་སྐྱེ་བ་མེད་པར་མཉམ་པ་ཉིད་དུ་རྣམ་པར་བསམ་ཏེ།  ཆོས་ཐམས་ཅད་དེ་ལྟར་དུ་སྤྱོད་ཅིང་དེའི་རྒྱུ་མཚན་གྱིས། ཀུན་རྫོབ་ཏུ་ཡང་བདག་གཞན་མཉམ་པ་ཉིད་དུ་མཐོང་བའི་བསམ་པ་སྙིང་རྗེ་ཆེན་པོ་བསྐྱེད་ནས། སྦྱོར་བས་སེམས་ཅན་མ་ལུས་པའི་དོན་བྱེད་ཀྱང་། དེའི་ཚེ་བདག་དང་སེམས་ཅན་ཐ་དད་དུ་འདུ་ཤེས་པའི་དབང་གིས་འབད་རྩོལ་ཆེན་པོའི་རྣམ་རྟོག་མེད་པར་ལྷུན་གྲུབ་ཏུ་སྤྱོད་པ་འདི་ནི། །ངེས་འབྱུང་སྒྲུབ་པའི་ཤེར་ཕྱིན་གཞན་དོན་ཕུན་སུམ་ཚོགས་པས་མཆོག་ལ་སྤྱོད་པ་ཡིན་ཞེས་པའོ། །
2025-10-13 14:04:36,051 [INFO] Time taken to process commentary text: 0.34s
2025-10-13 14:04:36,051 [INFO] Processing commentary text: རང་དོན་གྱི་དེ་རྣམས་ལས། ། རྣམ་མཁྱེན་དུ་ངས་བྱུང་སྒྲུབ་པ་ནི། གལ་ཏེ་སེམས་ཅན་སོགས་ཏེ། འོ་ན་བདག་དང་སེམས་ཅན་ཐ་དད་དུ་འདུ་ཤེས་ན་སྐྱོན་ཅི་ཡོད་ཅེ་ན། གལ་ཏེ་བདག་དང་སེམས་ཅན་ཐ་དད་དུ་འདུ་ཤེས་ན་དེས་བདག་གཞན་རིས་སུ་བཅད་ནས་གཞན་དོན་བྱེད་པ་ལ་སྡུག་བསྔལ་གྱི་འདུ་ཤེས་སྐྱེད་པས།  འགྲོ་བ་རྣམས་ཀྱི་དོན་བྱ་དཀའ་བའི་སྡུག་བསྔལ་ཇི་ལྟར་སྤང་སྙམ་པ་སོགས་འབྱུང་སྟེ།  གཞན་དོན་ལས་ཉམས་བ་སོགས་ཉེས་པ་ཐམས་ཅད་འབྱུང་བས་བདག་དང་སེམས་ཅན་བདེན་པ་ཉིས་ཀར་ཐ་དད་དུ་ཡོངས་སུ་རྟོག་པའི་བྱང་ཆུབ་སེམས་དཔའ་འདི་ནི་སོགས་སླའོ། །
2025-10-13 14:04:36,396 [INFO] Time taken to process commentary text: 0.36s
2025-10-13 14:04:36,396 [INFO] Processing commentary text: འོ་ན་དེའི་གཉེན་པོ་ཇི་ལྟར་བསྟན་ཞེ་ན། བདག་ཅི་འདྲ་བ་སོགས་ཏེ། བདག་ལ་སྙིང་རྗེ་ཅི་འདྲ་བ་བསྐྱེད་བ་དེ་ལྟར་སེམས་ཅན་ཐམས་ཅད་ལའང་ཤེས་ནས།  བདག་དང་སེམམ་ཅན་ཐམག་ཅད་ཀུན་རྫོབ་ཏུ་མཉམ་པ་ཉིད་ཅི་འདྲ་བ་དེ་ལྟར་ཆོས་ཀུན་དོན་དམ་པར་མེད་པའི་མཉམ་པ་ཉིད་དུ་ཤེས་ཏེ།  དེ་དག་དོན་དམ་པར་སྐྱེ་བ་མེད་པ་དང་ཀུན་རྫོབ་ཏུ་སྐྱེ་བ་གཉིས་ཀར་མངོན་ཞེན་གྱིས་མི་རྟོག་པར་སྒྱུ་མ་ལྟ་བུའི་ཆོས་ཐམས་ཅད་མངོན་སུམ་དུ་རྟོགས་པ་ལ་སྤྱོད་པ་འདི་ནི། །ངེས་འབྱུང་སྒྲུབ་པའི་ཤེར་ཕྱིན་རང་དོན་ཕུན་སུམ་ཚོགས་པས་མཆོག་ལ་སྤྱོད་པ་ཡིན་ཞེས་པའོ། །
2025-10-13 14:04:36,753 [INFO] Time taken to process commentary text: 0.34s
2025-10-13 14:04:36,753 [INFO] Processing commentary text: མཐའ་འདས་དང་ཐོབ་པའི་མཚན་ཉིད་ཀྱི་དེ་གཉིས་ནི། འཇིག་རྟེན་དག་ན་སོགས། འཇིག་རྟེན་ན་ཆོས་མིང་གིས་ཇི་སྙེད་ཡོངས་སུ་བརྗོད་པ་ཀུན་ལ་དོན་དམ་པར་སྐྱེ་བ་དང་ནི་ཡང་དག་འདས་པ་སྟེ་འོག་འགག་པ་འམ། །ཡང་ན་དོན་དམ་པར་སྐྱེ་བའི་རྟག་མཐའ་དང་ཐ་སྙད་གྲུབ་པ་ལས་འདས་པས་ན་ཡང་དག་འདས་པ་སྟེ་ཆད་མཐའ་སྤངས་ནས་མཐའ་བྲལ་གྱི་དབུས་མངོན་སུམ་དུ་མཁྱེན་པའི་ཡེ་ཤེས་ཐེག་པ་གསུམ་གྱི་སྒྲིབ་པ་གསུམ་གང་གིས་ཀྱང་འཆི་བ་སྟེ། ཉམས་པ་མེད་པས་དམ་པ་དེ་ལས་གོང་ན་གཞན་མེད་པ་ཐོབ་པའི་མཚན་ཉིད་འབྱུང་བ་དེའི་ཕྱིར་དེ་ལྟར་སྤྱོད་པ་ནི། ། ཐབས་དང་ཤེས་རབ་ཁྱད་པར་ཅན་དང་ལྡན་པ་སྟེ། བདེན་གཉིས་མཉམ་པ་ཉིད་ལ་ཇི་ལྟ་བ་བཞིན་དུ་གནས་པར་ཤེས་པར་བྱ་སྟེ། ། ཆོས་རྣམས་བདེན་པའི་རང་བཞིན་མེད་པར་འཁྲུལ་སྣང་མ་ཁུས་པ་དང་བྲལ་བས། ཡོངས་སུ་ཤེས་པར་གྱུར་པ་འདི་ནི་ངེས་འབྱུང་སྒྲུབ་པའི་ཤེར་ཕྱིན་ཀུན་མཁྱེན་ཡེ་ཤེས་དངོས་སུ་བསྐྱེད་པས་ན་མཆོག་ལ་སྤྱོད་པ་ཡིན་ཞེས་པའོ། །འདི་ལྟར་གོང་འོག་རྣམས་སུ་ཤེར་ཕྱིན་ཞེས་འབྱུང་བ་རྣམས་སྐབས་དེ་དང་དེའི་ལམ་དུ་བཤད་པ་ནི། སྦས་དོན་གསལ་བར་བྱེད་ཚུལ་ཡིན་པས་དེ་ལྟར་དུ་གོ་བར་བྱའོ། །དེས་ན་ད་དག་གིས་ངེས་འབྱུང་སྒྲུབ་པ་བརྒྱད་བསྟན་ཏེ། རྩ་བར། ཆེད་དུ་བྱ་དང་མཉམ་ཉིད་དང་སོགས་སོ།
2025-10-13 14:04:38,226 [INFO] Time taken to process commentary text: 1.48s
2025-10-13 14:04:38,226 [INFO] Processing commentary text: །གཉིས་པ་ལམ་ཤེས་ལ་ཡན་ལག་དང་། ཡན་ལག་ཅན་གྱི་ལམ་ཤེས་གཉིས་ལས།  དང་པོ་ནི།
2025-10-13 14:04:38,287 [INFO] Time taken to process commentary text: 0.06s
2025-10-13 14:04:38,291 [INFO] Processing commentary text: གང་ཞིག་གཟུགས་ལ་སོགས་ཏེ། དངོས་བསྟན་ནི་ཚིག་ཟིན་ལྟར་ཕུང་པོ་ལྔ་ལ་བདེན་ཞེན་གྱིས་མི་གནས་པ་ནི་ཕུང་པོ་ལྔའི་ཆོས་ཉིད་ལ་གནས་པའམ་ཆོས་ཉིད་མཐོང་བའི་དོན་དུ་གསུང་ལ་སྦས་དོན་ནི། །ཡུམ་གསུང་བའི་འཁེར་གྱི་ལྷ་རྣམས་ལ་སོགས་པ་གང་ཞིག་དེ་བཞིན་གཤེགས་པའི་འོད་ཀྱིས་ཟིལ་གྱིས་གནོན་པས། ། རང་གི་འོད་ལ་སོགས་པའི་གཟུགས་སོགས་ཀྱི་ཕུང་པོ་ལྔ་ལ་བདེན་པར་ཞེན་པའི་མངོན་པའི་ང་རྒྱལ་དང་བྲལ་ནས། །དེས་གང་མི་གནས་པ་དེ་ནི་སེམས་ཅན་ཐམས་ཅད་ལ་ཁྱབ་པའི་སངས་རྒྱས་རུང་གི་ཆོས་ཉིད་རྒྱུད་ལ་གནས་པ་སྟེ།  དེའི་དབང་གིས་ཐབས་སེམས་བསྐྱེད་དང་འབྲེལ་བའི་གོང་ལྟར་མི་གནས་པའི་ཤེས་རབ་དང་ལྡན་པ་འདི་ནི། ལམ་ཤེས་སྐྱེ་བའི་ཡུལ་དུ་ངེས་ཀྱི་གཞན་ནི་མིན་པས་ལམ་ཤེས་ཀྱི་ཤེར་ཕྱིན་གཞན་དོན་དུ་འཁོར་བ་མི་འདོར་བའི་རང་བཞིན་དང་། །འཁོར་དུ་མ་བ་སྡུས་པ་སྡུད་པ་ལ་སོགས་པའི་བྱེད་ལས་ཁྱད་པར་ཅན་དང་ལྡན་པས་མཆོག་ལ་བསྐྱོད་པ་ཡིན་ཞེས་ཚིག་གི་ནུས་པས་ཡན་ལག་ལྔ་འཕངས་ཏེ། །རྩ་པར། །ལྷ་རྣམས་རུང་བར་སོགས་སོ།
2025-10-13 14:04:39,794 [INFO] Time taken to process commentary text: 1.50s
2025-10-13 14:04:39,795 [INFO] Processing commentary text: །གཉིས་པ་ལ་གསུམ་ལས།  དང་པོ་ཉན་ཐོས་ཀྱི་ལམ་ཤེས་པའི་ལམ་ཤེས་ལ་དངོས་དང་། དེའི་རྒྱུ་ངེས་འབྱེད་ཆ་མཐུན་གཉིས་ཀྱི་དང་པོ་ནི།   རྟག་དང་སོགས་ཏེ། སྡུག་བདེན་གྱི་རྣམ་པ་ལ་ལོག་ཞུགས་བཞི་ལས་ལྡོག་པའི་མི་རྟག་སོགས་བཞི་དང་། དེ་བཞིན་དུ་བདེན་པ་ཕྱི་མ་གསུམ་གྱི་རྣམ་པ་ལ་ལོག་ཞུགས་བཞི་དེ་ཉིད་དང་། །ཇི་ལྟར་ལོག་པར་ཞུགས་པ་དེ་བཞིན་དུ་གྲུབ་པས་སྟོང་བའི་རྒྱུ་ལ་སོགས་བའི་རྣམ་པ་བཞི་རེ་དང་།  དེ་དག་སྒོམ་པའི་འབྲས་བུ་དང་པོ་གསུམ་དང་ཐེག་པ་གསུམ་གྱི་མི་སློབ་པའི་ས་རྣམས་ལ་བདེན་ཞེན་གྱིས་མ་གནས་པར་བསྟན་པའི་ཤུགས་ཀྱིས། དེ་དག་སྒྱུ་མ་སྟ་བུའི་མི་རྟགས་སོགས་སུ་སྒོམ་པའི་ཉན་ཐོས་ཀྱི་ལམ་ཤེས་པའི་ལས་ཤེས་སྟོན་ཏེ། །རྩ་བར། ལམ་ཤེས་ཉིད་ཀྱི་ཚུལ་ལ་ནི་སོགས་སོ། །
2025-10-13 14:04:41,472 [INFO] Time taken to process commentary text: 1.68s
2025-10-13 14:04:41,472 [INFO] Processing commentary text: གཉིས་པ་ནི། ཇི་ལྟར་འདྲེན་པ་སོགས་ཏེ། འདྲེན་པ་སངས་རྒྱས་མྱང་འདས་སོགས་འདུས་མ་བྱས་དང་། འཁོར་བ་སོགས་འདུས་བྱས་ཀྱི་ཆོས་རྣམས་ལ་བདེན་ཞེན་གྱིས་མི་གནས་པའི་གནས་པ་མེད་པའི་ཚུལ་གྱིས་སྤྱོད་པ་དེ་ལྟར་བྱང་སེམས་ཀྱིས་གཟུགས་ལ་སོགས་ཏེ། འདྲེན་པ་སངས་རྒྱས་མྱང་འདས་སོགས་འདུས་མ་བྱས་དང་། འཁོར་བ་སོགས་འདུས་བྱས་ཀྱི་ཆོས་རྣམས་ལ་བདེན་ཞེན་གྱིས་མི་གནས་པའི་གནས་པ་མེད་པའི་ཚུལ་གྱིས་སྤྱོད་པ་དེ་ལྟར་བྱང་སེམས་ཀྱིས་གཟུགས་ལ་སོགས་པའི་གནས་ལ། བདེན་ཞེན་གྱིས་གནས་པ་མེད་པར་གནས་པའི་གནས་མེད་དེ་ནི། མཚན་མའི་རྣམ་གཡེང་གིས་མི་གཡོ་བས་ན་རྩེ་གཅིག་ཏུ་གནས་པ་ཡིན་པས། འདི་ནི་རྒྱལ་བས་གནས་པ་མཅོག་ཡིན་པར་གསུངས་ཞེས་ཟིན་བྱེད་མི་དམིགས་བའི་རྣམ་ཅན་གྱི་སྦྱོར་ལམ་རྣམས་བསྟན་པའི་སྒོ་ནས། །ཟིན་བྱ་སྦྱོར་ལམ་རྣམས་སྟོན་ཏེ། འཕགས་པ་ཉན་ཐོས་སོགས་སོ། །
2025-10-13 14:04:43,555 [INFO] Time taken to process commentary text: 2.10s
2025-10-13 14:04:43,555 [INFO] Processing commentary text: དེ་ཡང་དངོས་ཟིན་ནི། གཙོ་བོར་བཟོད་མཆོག་གཉིས་དང་འགྲིགས།  གཉིས་པ་ལ། རང་རྒྱལ་གྱི་ལམ་ཤེས་པའི་ལམ་ཤེས་དངོས་དང་། དེའི་རྒྱུ་ངེས་ཆ་གཉིས་ཀྱི་ དང་པོ་ལ་ཁྱད་པར་གསུམ་ལས།  དང་པོ་གཟུང་རྟོག་སྤོང་བའི་ཁྱད་པར་ནི། གང་དག་སོགས་ཏེ། གང་ཟག་གང་དག་བདེ་བར་གཤེགས་པའི་ཉན་ཐོས་སོགས་ཀྱི་དགྲ་བཅོམ་གསུམ་དུ་འགྱུར་བར་འདོད་པས། །བདག་མེད་པའི་ཆོས་ལ་ངེས་སེམས་ཀྱི་བཟོད་པའི་རང་བཞིན་གྱི་ཤེར་ཕྱིན་འདི་ལ་མ་བརྟེན་པར་ཐོབ་པར་མི་མི་ནུས་ཏེ།  དཔེར་ན་རྒྱ་མཚོར་ནུབ་པའི་མིས་རྒྱ་མཚོའི་ཕར་ཚུར་གྱི་འགྲོ་དོགས་མི་མཐོང་བས་བརྒལ་མི་ནུས་པ་བཞིན། བདག་འཛིན་གྱིས་གཟུང་རྟོག་སྤོང་བ་དང་། སྲིད་པ་ཐ་མའི་ཚེ་སློབ་དཔོན་ལ་མ་བརྟེན་པར་བྱང་ཆུབ་མངོན་དུ་བྱེད་ནུས་པ་དང་། སྒྲ་མེད་ལུས་ཀྱི་རྣམ་འགྱུར་གྱིས་ཆོས་སྟོན་པའི་ཁྱད་པར་རྣམས་འཕངས་སོ། །
2025-10-13 14:04:45,406 [INFO] Time taken to process commentary text: 1.84s
2025-10-13 14:04:45,406 [INFO] Processing commentary text: གཉིས་པ་འཛིན་རྟོག་མི་སྤོང་བའི་ཁྱད་པར་ནི། ཆོས་བཤད་པ་དང་སོགས་ཏེ། དེ་ལྟར་རང་རྒྱལ་གྱིས་ཆོས་བཤད་ཉན་དང་བཤད་བྱའི་ཆོས་གང་ཡིན་པ་རྣམས་དང་། གཞན་ཡང་ཉན་ཐོས་ཀྱི་འབྲས་བུ་བཞི་ཐོབ་པ་དང་རྐྱེན་རྒྱལ་ཏེ་རྒྱལ་དང་། འཇིག་རྟེན་མགོན་པོ་སངས་རྒྱས་རྣམས་རང་དོན་ལ་མཁས་པ་དང་གཞན་དོན་ལ་བློ་གསལ་བས་ ཐོབ་པའི་མི་གནས་བའི་མྱ་ངན་ལས་འདས་གང་ཡིན་པ་ལ་སོགས་པའི་ཆོས་ཀུན་བདེན་སྟོང་རྒྱུ་མ་ལྟ་བུར་དེ་བཞིན་གཤེགས་པས་ཇི་ལྟ་བ་བཞིན་དུ་མཁྱེན་ནས་བསྟན་ནོ། །ཞེས་སངས་རྒྱས་ཀྱིས་སྟོང་ཉིད་ཕྲ་མོ་མཁྱེན་གྱི་མིན་པར་བསྟན་པའི་དོན་གྱིས་དེས་འཛིན་རྟོག་མི་སྤོང་པར་སྟོན་ནོ། །
2025-10-13 14:04:46,796 [INFO] Time taken to process commentary text: 1.39s
2025-10-13 14:04:46,796 [INFO] Processing commentary text: གསུམ་པ་རྟེན་གྱི་ཁྱད་པར་ནི།གང་ཟག་བཞི་པོ་སོགས་ཏེ། གང་ཟག་བཞི་པོ་འདི་དག་རང་རྒྱལ་གྱིས་ཡེ་ཤེས་ཟབ་པའི་དོན་འདི་ལ་མི་སྐྲག་སྟེ།  བཞི་གང་ཞེ་ན། རང་ཉིད་སངས་རྒྱས་པར་འདོད་ཅིང་ལུས་ཀྱིས་ཆོས་སྟོན་པའི་སྒོ་ནས་གཞན་དོན་བྱེད་པས་རྒྱལ་སྲས་ཐེག་པ་འབྲིང་གི་བདེན་པ་གཉིས་ལ་མཁས་པའི་རང་རྒྱལ་སྤྱི་དང་། །ཕྱིར་མི་ལྡོག་པ་རྒྱལ་སྦྱོར་ལམ་པ་དང་། མཆོད་པར་འོས་བས་ན་དགྲ་བཅོམ་པར་རང་རྒྱལ་མཐོང་སྒོམ་མི་སློབ་པ་གསུམ་ནི་གཟུང་རྟོག་པའི་དྲི་མ་བསལ་ཞིང་གཉིས་སྟོང་ལ་སོམ་ཉི་སྤངས་པ་དང་།  བཞི་པ་ནི། བསྐལ་པ་བརྒྱད་སངས་རྒྱས་མཉེས་པར་བྱས་པས་དགེ་བའི་བཤེས་གཉེན་གྱིས་ཟིན་པ་པསེ་རུ་ལྟ་བུའི་ཚོགས་ལམ་པ་སོགས་སོ། །ཞེས་དེ་དག་རང་རྒྱལ་གྱི་ཐེག་པའི་སྣོད་དུ་རུང་བའི་རྟེན་དུ་བསྟན་ནོ། །དེ་རྣམས་ཀྱི་ཤུགས་ཀྱིས་རང་རྒྱལ་གྱི་ལམ་ཤེས་པའི་ལམ་ཤེས་སྟོན་ཏེ། །རང་བྱུང་བདག་ཉིད། ཅེས་པ་ནས། བསྡུས་པར་ཤེས་པར་བྱ། །ཞེས་སོ། །
2025-10-13 14:04:49,146 [INFO] Time taken to process commentary text: 2.35s
2025-10-13 14:04:49,147 [INFO] Processing commentary text: གཉིས་པ་དེའི་རྒྱུ་སྦྱོར་ལམ་ནི།བྱང་ཆུབ་སེམས་དཔའ་མཁས་རིག་སོགས་ཏེ། བྱང་སེམས་དཔའ་བདེན་སྟོང་ལ་མཁས་ཤིང་སྒྱུ་མ་ལྟ་བུ་རིག་པ་དེ་ལྟར་རང་རྒྱལ་གྱི་ལམ་ལ་སྤྱོད་པ་ནི། ཆེད་དུ་བྱ་བ་ཉན་ཐོས་དང་རྐྱེན་རྟོགས་ཀྱི་ས་ལ་མིན་པར་ཐམས་ཅད་མཁྱེན་ཉིད་ཆེད་དུ་སངས་རྒྱས་ཀྱི་ཆོས་ཀྱི་རྗེས་སུ་སློབ་པོ། །སློབ་ཚུལ་ནི།  གང་ཞིག་ཐེག་པ་གསུམ་གྱི་སློབ་པ་དང་མི་སློབ་པའི་ཆོས་ལ་བདེན་ཞེན་གྱིས་མི་སློབ་པར་སློབ་པ་དེ་སངས་རྒྱས་ཀྱི་ཆོས་ཀྱི་རྗེས་སུ་སློབ་ཚུལ་ཡིག་ཞེས། །བདེན་སྟོང་དང་བདེན་པར་བཏགས་ཙམ་གྱི་ཆོས་གཉིས་མི་འགལ་བར་སྒྱུ་མ་ལྟ་བུར་རྟོགས་པའི་ཟིན་བྱེད་དངོས་སུ་བསྟན་པའི་སྒོ་ནས། ཟིན་བྱ་ཕྱི་དོན་གྱི་སྒྱུ་མ་ལྟ་བུར་རྟོགས་པའི་ལམ་དྲོད་བསྟན་ཏེ། བཏགས་པའི་ཆོས་ཉིད་སོགས་སོ། །
2025-10-13 14:04:50,785 [INFO] Time taken to process commentary text: 1.64s
2025-10-13 14:04:50,785 [INFO] Processing commentary text: ཕྱི་མ་གསུམ་ནི་གཟུགས་འཕེལ་སོགས་ཏེ། དོན་དམ་པར་གཟུགས་སོགས་སྔར་མེད་འཕེལ་བ་དང་། སྔར་ཡོད་ཡོངས་སུ་ཉམས་པའམ་འགྲིབ་པ་དང་། ཡོངས་སུ་བཟུང་བ་སྟེ་སྒྲུབ་པའི་ཕྱིར་སློབ་པ་མིན་ཞེས་པ་འདི། རྩེ་མོར་གྱུར་པ་སོགས་སོ། ། དྲན་པ་ཉེར་བཞག་ལ་སོགས་པའི་ཆོས་རྣམས་སྣ་ཚོགས་སྒྲུབ་པའམ་ཡོངས་སུ་བཟུང་ཕྱིར་མི་སློབ་པར་སློབ་ཅིང་ཐམས་ཅད་མཁྱེན་པ་ཉིད་ཀྱང་ཡོངས་སུ་ཟིན་ཕྱིར་མིན་ལ་ཞེས་པ་འདི། གཟུགས་སོགས་སྐྱེ་བ་མེད་སོགས་སོ། །ཟིན་བྱ་ཟིན་བྱེད་ཀྱིས་བསྟན་ཚུལ་ནི་སྔར་ལྟར་ཐམས་ཅད་ལའོ།
2025-10-13 14:04:51,716 [INFO] Time taken to process commentary text: 0.93s
2025-10-13 14:04:51,716 [INFO] Processing commentary text: །གསུམ་པ་ལ་ཐེག་ཆེན་གྱི་མཐོང་ལམ་དང་། སྒོམ་ལམ་གཉིས་ཀྱི་དང་པོ་ལ། བདེན་དང་བདེན་ལ་ཞེས་སོགས་ལྟར། མཐོང་ལམ་དངོས་དང་། དེའི་ཕན་ཡོན་གཉིས།    དང་པོ་ནི
2025-10-13 14:04:52,293 [INFO] Time taken to process commentary text: 0.57s
2025-10-13 14:04:52,295 [INFO] Processing commentary text: །གཟུགས་ནི་ཤེས་རབ་སོགས་ཏེ། དོན་དམ་པར་ན་གཟུགས་ཕུང་པོ་ལྔ་ནི་ཤེས་རབ་ཀྱི་ཡུལ་མ་ཡིན་ཞིང་གཟུགས་སོགས་ཕུང་པོ་ལྔ་ལའང་ཡུལ་ཅན་ཤེས་རབ་མེད་པ་འདི་ནི་ནམ་མཁའ་ཁམས་དང་མཚུངས་ཏེ། ཡུལ་ཡུལ་ཅན་དེ་དག་ཕན་ཚུན་རྟེན་བརྟེན་པར་ཐ་དད་དུ་མེད་པའི་ཕྱིར་ན།  ཤེས་པར་བྱ་བ་ཡིན་པས་དམིགས་པ་སྟེ། སྡུག་བསྔལ་བདེན་པ་རྣམས་ཀྱི་རང་བཞིན་དེ་ནི་བཙལ་ནས་རྙེད་རྒྱུའི་ཕ་མཐའ་མེད། །ཅེས་ཡུལ་སྡུག་བདེན་གྱི་གནས་ལུགས་དངོས་སུ་བསྟན་པའི་དོན་གྱིས་ཡུལ་ཅན་སྡུག་བསྔལ་ཤེས་བཟོད་བཞི་བསྟན་ཏེ།  དེ་བཞིན་ཉིད་དང་སངས་རྒྱས་དག་ཅེས་པ་ནས། ཚད་མེད་པ་དང་ཞེས་སོ། །སེམས་ཅན་ནི་ལས་ཉོན་གྱིས་བསྡུས་པའི་ཀུན་འབྱུང་བདེན་པ་སྟེ་ཚིག་དང་འདིར་མཐའ་མེད་དང་། ནས། བྱམས་ལ་སོགས་དང་ཞེས་པའི་བར་དང་།  ནམ་མཁའི་ཁམས་ནི་འགོག་བདེན་ཏེ་འདི། སྟོང་ཉིད་དང་། །ནས། ནད་ཀུས་སེལ་ཞེས་པའི་བར་དང་།   འཇིག་རྟེན་མཁྱེན་པ་སངས་རྒྱས་ཀྱི་་ཤེས་རབ་ནི་ལམ་བདེན་མཚིན་ཏེ་འདི། མྱ་ངན་འདས་འཛིན་ཞེས་པ་མན་ཆད་དང་སྦྱར་བསྟན་ཚུལ་ནི་སྔར་གྱིས་རིགས་བསྒྲེའོ། །
2025-10-13 14:04:55,477 [INFO] Time taken to process commentary text: 3.19s
2025-10-13 14:04:55,477 [INFO] Processing commentary text: གཉིས་པ་ཕན་ཡོན་ནི།དེ་ལྟར་བདེན་བཞིའི་ཀུན་རྡོབ་པའི་རྣམ་པ་མི་སྒོམ་པར་དོན་དམ་པའི་རྣམ་པ་ཁོ་ན་སྒོམ་པར་བསྟན་པའི་རྒྱུ་མཚན་གང་ཞེ་ན། འདུ་ཤེས་ཚུར་རོལ་སོགས་ཏེ། འགྲོ་བ་རྣམས་བདེན་བཞི་སོགས་བདེན་གྲུབ་ཏུ་འདུ་ཤེས་པས་འཁོར་བའི་ཚུ་རོལ་དུ་ལུས་པ་ཡིན་ཞེས་འདྲེན་པ་སངས་རྒྱས་ཀྱིས་ཡོངས་སུ་བསྒྲགས་ཤིང་འདུ་ཤེས་དེ་རིགས་པས་རྣམ་པར་བཤིག་ནས་བཟོད་པ་བརྒྱད་ཀྱིས་སྤོང་བ་ནི་འཁོར་བའི་ཕ་རོལ་ཏུ་འགྲོ་བས་ནའོ། ། དེས་ན་གང་དག་འདུ་ཤེས་དེ་བྲལ་བའི་ཤེས་པ་བརྒྱད་ཀྱི་ལྟ་བུ་དེ་ནི་རྗེས་སུ་ཐོབ་པའི་མཐོང་ལམ་པ་དེ་དག་འཁོར་བ་ཕྲ་རགས་ཀྱི་ཕ་རོལ་ཏུ་ཕྱིན་པར་འགྱུར་ནས་སྟོན་པའི་བཀའ་ལ་མཐུན་པར་གནས་སོ། །
2025-10-13 14:04:56,769 [INFO] Time taken to process commentary text: 1.28s
2025-10-13 14:04:56,769 [INFO] Processing commentary text: འོ་ན་དོན་དམ་པར་མི་རྟག་པ་སོགས་བསྒོམ་པ་རྒྱལ་བས་གསུང་པས་ཡོད་དོ་ཞེ་ན། །གལ་ཏེ་སོགས་ཏེ། གཞན་ཚིག་ཟིན་ལྟར་ལ་དོན་དམ་པར་སྐྱེ་བར་ག་ལ་འགྱུར་སྙམ་དུ་སྒོམ་པ་འདི་ནི་མཐོང་ལམ་གྱི་ཤེར་ཕྱིན། །ཚེ་འདིར་ཕྱིར་མི་ལྟོག་པ་དང་མ་འོངས་བའི་སྐྱེ་བ་དྲན་པའི་ཕན་ཡོན་དང་ལྡན་པས་མཆོག་ལ་སྤྱོད་པ་ཡིན་ཞེས་པའོ། །
2025-10-13 14:04:57,140 [INFO] Time taken to process commentary text: 0.37s
2025-10-13 14:04:57,140 [INFO] Processing commentary text: གང་ཚེ་ང་ནི་སོགས་ནི། སྔོན་སངས་རྒྱས་མར་མེ་མཛད་འཇིག་རྟེན་དུ་བྱོན་པ་ང་ནི་ཕ་རོལ་ཏུ་ཕྱིན་པའི་མཆོག་མི་སྐྱེ་བའི་ཆོས་ལ་བཟོད་པ་ཐོབ་ནས། དེ་དང་མཐུན་པར་གསུང་བར་གྱུར་པ་དེའི་ཚེ་སྔོན་གྱི་སྐྱེས་མཆོག་མར་མེ་མཛད་ཀྱིས་མ་འོངས་བའི་དུས་ན་སངས་རྒྱས་ཤཱཀྱ་ཐུབ་པ་ཤེས་བྱ་བར་འགྱུར་རོ། ། ལུང་བསྟན་པ་དེ་ལྟར་ཐེག་ཆེན་མཐོང་ལམ་ཐོབ་པ་ན་ཡང་ལུང་བསྟན་ཐོབ་པར་འགྱུར་ཞེས་སོགས་སོ། ། སློབ་དཔོན་བུད་ངྷ་ཤྲིའི་སྡུད་འགྲེལ་ལས། གཟུགས་ནི་ཤེས་རབ་སོགས་ཤོ་ལོ་ཀ་བཞི་པོ་རིམ་བཞིན་བདེན་བཞི་ལ་སྦྱར་ནས། ཤོ་ལོ་ཀ་གཉིས་པའི་དམིགས་པ་སོགས་བཞི་རིམ་བཞིན་གཟུང་བ་དང་འཛིན་པ་དང་གཟུང་འཛིན་གཉིས་ཀ་དང་། དེ་གཉིས་བདེན་མེད་དུ་མཁྱེན་པའི་ཤེས་རབ་རྣམས་ལ་སྦྱར་ཞིང་།  རང་བཞིན་ཕ་མཐའ་མེད་ཅེས་པའི་རང་བཞིན་ནི་རིགས་འདྲ་ཕྱི་མ་བསྐྱེད་པའི་ནུས་པ་དང་། །དེ་རྒྱུན་ཆདཔ་མེད་པ་ཕ་མཐའ་མེད་པའི་དོན་དུ་བྱས་ནས་དེ་དག་བདེན་མེད་དུ་བསྟན་པར་བཞེད་དོ། །འདི་ལྟར་ན་གཟུགས་ནི་ཤེས་རབ་སོགས་ཀྱི་ཤོ་ལོ་ཀ་བཞི་རིམ་པ་བཞིན་དུ། །དེ་བཞིན་ཉིད་དང་ཞེས་སོགས་དང་གོང་ལྟར་སྦྱར་ན་ཚིག་ཟིན་མཐུན་པས་གོ་བདེ་བར་འདུག་གོ་།
2025-10-13 14:05:00,626 [INFO] Time taken to process commentary text: 3.49s
2025-10-13 14:05:00,626 [INFO] Processing commentary text: །གཉིས་པ་ལ། སྒོམ་ལམ་གྱི་བྱེད་པ་དང་། བྱེད་པ་ཅན་གྱི་སྒོམ་ལམ་གཉིས།   དང་པོ་ནི།
2025-10-13 14:05:00,695 [INFO] Time taken to process commentary text: 0.07s
2025-10-13 14:05:00,695 [INFO] Processing commentary text: ཤེས་རབ་ཕ་རོལ་ཕྱིན་པ་སོགས་ཏེ། རྒྱལ་བའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་གང་ལ་མགོན་པོ་སྟེ། བྱང་སེམས་ཆེན་པོ་རྣམས་ཀྱིས་སྤྱོད་པ་འདི་ནི་གང་ཞིག་རང་སེམས་དུལ་བས་ཀུན་ནས་ཞི་བ་དང་། །དེས་ཤེར་ཕྱིན་དང་སེམས་ཅནཐམས་ཅན་ལའང་གུས་པས་འདུད་པར་བྱས་ཤིང་། ཚིག་འཛིན་པ་དང་དོན་ཀུད་ཆུབ་པར་བྱེད་པའི་གང་ཟག་ལ། དོན་གྱི་དུག་བདེན་འཛིནདང༌། མཚོན་ཞེ་སྡང་དང་མེ་འདོད་ཆགས་དང་ཆུ་གཏི་མུག་ལས་རྒྱལ་བར་འགྱུར་བས་དཔེ་དོན་གྱི་དེ་དག་གི་གནོད་པས་མ་བརྫི་བའམ་མི་ཚུགས་ཤིང་།  དེ་གང་དུ་བཞུགས་པའི་ས་ཕྱོགས་ཀྱང་ལྷ་དང་མའི་མཆོད་པའི་རྟེན་དུ་གྱུར་པས་ལྷའི་བུའི་བདུད་དང་། །དེའི་ཕྱོགས་ཏེ། འཁོར་རྣམས་ཀྱིས་གནོད་པའི་གླགས་འཚོལ་ཀྱང་རྙེད་པར་མི་འགྱུར་རོ། །དེ་ལྟར་འགལ་རྐྱེན་མེད་ཅིང་མཐུན་ཆེན་ཚང་བས་མྱུར་དུ་མངོན་པར་རྫོགས་པར་བྱང་ཆུབ་པར་འགྱུར་བ་སྟེན་བྱེད་པ་དྲུག་བསྟན་ཏེ། ཀུན་ནས་ཞི་དང་ཐམས་ཅད་ལ། སོགས་སོ།
2025-10-13 14:05:01,686 [INFO] Time taken to process commentary text: 0.98s
2025-10-13 14:05:01,686 [INFO] Processing commentary text: །གཉིས་པ་ལ། ཟག་བཅས་དང་། ཟག་མེད་ཀྱི་སྒོམ་ལམ་གཉིས་ཀྱི་ དང་པོ་ལ་གསུམ་ལས།  དང་པོ་མོས་པ་སྒོམ་ལམ་ལ་བཞི་ལས།  དང་པོ་རང་དོན་མོས་པ་ནི།ལ་ལས་བདེ་གཤེགས་སོགས་ཏེ། རིགས་བུའམ་རིགས་ཀྱི་བུ་མོ་གང་ལ་ལས་བདེ་གཤེགས་ཡོངས་སུ་མྱང་ན་འདས་ཚུལ་བསྟན་པའི་རིང་བསྲིལ་གྱི་སྙིང་པོ་ཅན་གྱི་མཆེད་རྟེན་བྱེ་བ་དུ་མ་གསེར་དངུལ་ཤེལ་སྤུག་བཻཊཱུརྱ་མུ་ཏིག་དམར་པོ་རྡོའི་སྙིང་པོ་སྟེ། །རིན་ཆེན་བདུན་ལས་བྱས་ཤིང་འཚོའི་བར་དུ་ལྷའི་མེ་ཏོག་ལ་སོགས་བས་མཆོད་པར་བྱེད་ལ་ཡང་གཅིག་གིས་དེས་འཛམ་གླིང་གང་བར་བྱས་ནས། །དེ་དག་ལན་མ་འཚོའི་བར་དུ་ལྷའི་མེ་ཏོག་ལ་སོགས་པས་མཆོད་པ་དང་། དེ་དག་ལས་ཀྱང་ལྷག་པར་གླིང་བཞི་པ་དང་། །སྟོང་དང་པོ་དང་། །སྟོང་གཉིས་པ་དང་། །སྟེང་གསུམ་པ་དང་། སྟོང་གསུམ་གདྒའི་ཀླུང་གི་བྱེ་མ་སྙེད་རྣམས་ཀྱི་སེམས་ཅན་ཇི་སྙེད་པ་ཐམསཅ་རེ་རེ་ནས། རེ་རེ་བྱེད་པའི་རིམ་པས་བདེ་བར་གཤེགས་པའི་མཆོད་རྟེན་དེ་དག་གངྒའི་བྱེ་མ་སྙེད་ཀྱིས་བྱེ་བ་ཕྲག་སྟོང་ཞིང་བཀང་བའི་བར་བྱས་ཏེ། །ཡོངས་སུ་བརྟག་བཟུང་བརྟགས་པ་མཐའ་བཟུང་། ། གླིང་བཞི་པའི་འཇིག་རྟེན་གྱི་ཁམས་ནས་སྟེང་གསུམ་གངྒའི་ཀླུང་གི་བྱེ་མ་སྙེད་ཀྱི་བར་གྱི་ཞིང་རྣམས་བྱེ་མཐའ་ཡས་ན་སེམས་ཅན་ཇི་སྙེད་འཁོད་པ་དེ་དག་ཐམས་ཅད་ཀྱིས། །བྱ་བའམ་ལས་གཞན་མི་བྱེད་པར། །ཡིད་དུ་འོང་བས་ལྷ་ཡི་མེ་ཏོག་དང་། ཙན་དན་སྤྲུལ་གྱི་སྙིང་བོ་ལ་སོགས་པའི་སྤོས་རབ་དང་། ། དྲིལ་ཕྱིས་ཀྱི་བྱུག་པ་ལ་སོགས་པས་དུས་གསུམ་གྱི་བསྐལ་པའམ་དེ་བས་ལྷག་པའི་དུས་རིང་བོར་ཡང་མཆོད་པར་བྱེད་ལ། །དེ་ལྟའི་རིམ་པ་བདུན་གྱི་སྔ་མ་སྔ་མ་ལས་ཕྱི་མ་ཕྱི་མའི་བསོད་ནམས་ཆེས་གྲངས་མེད་དོ། །
2025-10-13 14:05:04,568 [INFO] Time taken to process commentary text: 2.88s
2025-10-13 14:05:04,568 [INFO] Processing commentary text: འགྲོ་བ་གཞན་གང་ཞིག་རང་དོན་ཕུན་སུམ་ཚོགས་པའི་ཆེད་དུ་མོས་པ་བསྐྱེད་དེ། །གང་ལས་སྣ་ཚོགས་པའི་གཟུགས་ཀྱིས་འགྲོ་བའི་དོན་བྱེད་པས་རྣམ་འདྲེན་ཏེ་དུས་གསུམ་གྱི་སངས་རྒྱས་དང་། གནས་དང་གནས་མིན་མཁྱེད་པ་ལ་སོགས་པའི་སྟོབས་བཅུ་འབྱུང་བར་འགྱུར་བའི་སྒྱུ་ཡོན་པས་ཡུམ་འདི་གླེགས་བམ་ལ་བྲིས་ཏེ། །ཡུན་རིང་བོར་བྱེད་པས་འཆང་ཞིང་མེ་ཏོག་དང་བྱུག་པ་ལ་སོགས་པས། ། བཀུར་བསྟིར་བྱས་པ་སོགས་དྲུག་གིས་བསྡི་སྟང་བྱེད་པར་གྱུར་ན། །སྔར་གྱི་མཆོད་རྟེན་བྱས་ཤིང་མཆོད་པའི་བསོད་ནམས་མ་ལུས་དེས་འདིའི་བསོད་ནམས་ཀྱི་ཆ་ཕྲ་མོར་ཡང་མི་ཕོད་དོ། །
2025-10-13 14:05:15,125 [INFO] Time taken to process commentary text: 10.56s
2025-10-13 14:05:15,125 [INFO] Processing commentary text: ཞེས་ཤེར་སྤྱིན་བྲིས་འཆང་སོགས་ཀྱི་བསོད་ནམས་ཁྱད་པར་དུ་འཕགས་པའི་རིམ་པ་མང་པོ་བསྟན་པས་མཚོན་ནས། །རང་དོན་མོས་པ་ཆུང་ངུའི་ཆུང་དུ་སོགས་དགུ་བསྟན་ན། །  གཉིས་པ་གཉིས་དོན་མོས་པ་ནི།རྒྱལ་བའི་ཤེས་རབ་ཕ་རོལ་ཕྱིན་འདི་སོགས་ཏེ། དེ་ལྟར་ཕན་ཡོན་ཆེ་བའི་ཚུལ་གཞན་ཡང་། རྒྱལ་བའི་ཤེར་ཕྱིན་འདི་རིག་སྔགས་ཆེན་མོ་ཡིན་ཏེ།  དེས་སེམས་ཅན་ཁམས་མང་པོའི་སེམས་མྱ་ངན་གྱིས་གདུང་བ་དང༌། ལུས་ནད་སོགས་ཀྱིས་སྡུག་བསྔལ་བ་དང་དེའི་ཆོས་སྨྲེ་ངག་འདོན་པ་སོགས་དང་། གཞན་ཡང་ནད་དང་དུས་མིན་འཆི་བ་དང་དུག་མཚོན་སོགས་འབྱུང་པའི་གནོད་དང་། བདུད་དང་མུ་སྟེགས་སོགས་ཀྱི་ཉེར་འཚེ་ཐམས་ཅད་ཞི་བར་བྱེད་ཅིང་།  འདས་པ་དང་མ་འོངས་པ་དང་ད་ལྟར་གྱི་ཕྱོགས་བཅུའི་སངས་རྒྱས་ཐམས་ཅད་དང་བདག་ཅག་གི་སྟོན་པ་འདི་བསྐྱེད་པ་དང་། དེ་དག་ཡུམ་གྱི་རིགས་སྔགས་འདི་ལ་བསླབ་པས་ཆོས་ཀྱི་འཁོར་ལོ་བསྐོར་ནས་འགྲོ་བའི་ཉོན་མོངས་པའི་ནད་བརྒྱད་ཁྲི་བཞི་སྟོང་གསོ་བའི་སྨན་པའི་རྒྱལ་པོ་བླ་མེད་དུ་གྱུར་བའི་རྒྱུ་བྱེད་པས་རིམ་པ་ལྟར་རིག་སྔགས་ཆེན་པོ་དང་། ཚད་མ་མེད་པ་དང་། ཚད་མེད་པ་དང་། གོང་ན་མེད་པ་དང་། སྨན་ན་མེད་པའི་སྔགས་དང་།  བྱང་ཆུབ་སེམས་དཔའ་གང་དག་དགེ་བ་བཅུ་རབ་ཏུ་འབྱེད་པ་ལ་སོགས་པས་སེམས་ཅན་ལ་ཕན་པ་དང་། སྙིང་བརྩེར་བཅས་པར་རྒྱལ་སྲས་ཀྱི་སྤྱད་པ་སྤྱོད་པ་ཡང་འདི་ལ་བསླབ་ནས་ཐབས་ལ་མཁས་པར་འགྱུར་པས་ཡིན་ཅིང་། དེས་བྱང་ཆུབ་ལ་རིག་པས་མཉམ་པ་མེད་པ་དང་།  དེ་ལྟ་བུའི་བྱང་སེམས་ཀྱི་ཐབས་མཁས་དང་། དེའི་མཐུས་བྱུང་བའི་འདུས་བྱས་འཁོར་བ་དང་འདུས་མ་བྱས་ཉན་རང་སོགས་ཀྱི་བདེ་བ་དེ་ཀུན་ཀྱང་འདི་ལས་འབྱུང་བས་མི་མཉམ་པ་དང་མཉམ་པའི་རིག་སྔགས་མིན། ཞེས་པའོ། །
2025-10-13 14:05:22,965 [INFO] Time taken to process commentary text: 7.84s
2025-10-13 14:05:22,966 [INFO] Processing commentary text: ཇི་ལྟར་ཤེར་ཕྱིན་ཁོ་ན་དེ་ལྟར་ཡིན་ཞེ་ན། །དཔེར་ན་ས་ལ་ས་བོན་སྣ་ཚོགས་བཏབ་པ་ལྷན་གཅིག་བྱེད་རྐྱེན་གྱི་ཚོགས་པ་རྙེད་ནས་རྩི་ཤིང་ལ་སོགས་པའི་རྣམ་པ་མི་འདྲ་བ་མང་པོའི་གཟུགས་རྣམ་པར་སྐྱེ་བ་ལྟར།  ཕར་ཕྱིན་གནས་ལྔ་དང་རྒྱལ་བའི་རྒྱུ་དང་འབྲས་བུའི་ཡོན་ཏན་ཇི་སྙེད་པ་དེ་དག་ཀུན་བྱང་འདི་ལས་བྱུང་བས་གཙོ་བོ་ཡིན་ཞེས་བྱའོ། །དེ་ལྟར་ཡོན་ཏན་ཐམས་ཅད་ཀྱི་རྟེན་བྱེད་པར་མ་ཟད། ། དེ་ཐམས་ཅད་རང་དབང་དུ་སྡུད་པ་ནི། དཔེར་ན་འཁོར་ལོས་བསྒྱུར་རྒྱལ་ལམ་གང་ནས་འགྲོ་བ་དེར་རྒྱལ་སྲིད་དོན་ཆེན་བདུན་དང་དཔུང་གི་ཚོགས་ཀུན་རང་དབང་མེད་པར་འབྲང་བ་ལྟར། ཤེས་རྒྱུད་གང་ནས་ཤེར་ཕྱིན་འདི་འགྲོ་བའམ་འདི་ལ་སློབ་པའི་རྒྱུད་དེ་ཉིད་ནས། འཁོར་ལོ་སོགས་དང་ཆོས་མཚུངས་པའི་བྱང་ཆུབ་ཀྱི་ཡན་ལག་བདུན་སོགས་དང་། ཚེ་འདིར་ཡང་བརྒྱ་བྱིན་ལ་སོགས་པས་ཉེར་་འཚེ་ཐམས་ཅད་ལས་སྲུང་སྐྱོང་སྤ་དང་།  ལྷ་རྣམས་འོངས་ནས་སྤོབས་པ་བསྐྱེད་པ་སོགས་ཀྱིས་གྲོགས་བྱེད་པ་དང་། ཕ་མ་སོགས་ཐམས་ཅད་ཀྱི་ཡིད་དུ་འོང་བར་གྱུར་པ་དང་། རྒོལ་ངན་ཚར་གཅོད་པའི་སྟོབས་དང་ལྡན་པ་དང་། ལྷ་སོགས་སྡེ་བརྒྱད་ཐམས་ཅད་འོངས་ནས་ཕྱག་འཚལ་ཅིང་འདུད་པ་སོགས་དང་། སྡིག་པའི་རྨི་ལམ་མི་མཐོང་བར་དཀོན་མཆོག་གསུམ་མཐོང་ཞིང་མི་འབྲལ་བ་ལ་སོགས་པའི་ཡོན་ཏན་གྱི་ཆོས་ཀུན་རང་དབང་མེད་པར་རྗེས་སུ་འབྲང་ནས་འགྲོ་བར་འགྱུར་ཞེས།  ཤོ་ལོ་ཀ་དང་པོ་གསུམ་གྱི་གཉིས་དོན་མོས་པ་ཆུང་དུ་སྐོར་གསུམ་དང་། ཤོ་ལོ་ཀ་ཐ་མའི་ཚེ་འདིའི་ཡོན་ཏན་དྲུག་བསྟན་པས་རིམ་པ་ལྟར་འབྲིང་སྐོར་གསུམ་དང་ཆེན་པོ་སྐོར་གསུམ་བསྟན་ནོ། །ཡང་ན་ཤོ་ལོ་ཀ་དང་པོ་གཉིས་ཀྱི་རིག་སྔགས་བདུན་དང་། ཐ་མ་གཉིས་ཀྱི་རྟེན་བྱེད་པ་དང་དབང་དུ་སྡུད་པའི་ཡོན་ཏན་ཏེ། དགུ་དངོས་ཤུགས་ཅི་རིགས་པས་བསྟན་པའི་རིམ་པ་ལྟར་གཉིས་དོན་མོས་པ་དགུ་སྟོན་པར་བྱས་ནའང་རུང་ངམ་སྙམ། འོན་ཀྱང་སྔ་མ་དེ་བརྒྱད་སྟོང་པ་དང་མཐུན་ཤས་ཆེ།
2025-10-13 14:05:32,905 [INFO] Time taken to process commentary text: 9.94s
2025-10-13 14:05:32,905 [INFO] Processing commentary text: གསུམ་པ་གཞན་དོན་མོས་པ་ནི།རྒྱལ་བས་བརྒྱ་བྱིན་སོགས་ཏེ། རྒྱལ་བས་བརྒྱ་བྱིན་ལ་ཁྱོད་ཀྱིས་ཤེར་ཕྱིན་གླེགས་བམ་དུ་བྲིས་ནས་བཞག་པ་དང་། འཛམ་གླིང་སོགས་སྐུ་གདུང་གིས་བཀང་ཏེ་བཞག་པའི་ཆ་དེ་གཉིས་ཀྱི་གང་ལེན་ཞེས་པའི་དྲི་བ་ཡོངས་སུ་དྲིས་པར་མཛད་པའི་ལན་དུ་བརྒྱ་བྱོན་གྱིས་གསོལ་བ། གལ་ཏེ་འཛམ་བུའི་གླིང་དང་སྟོང་གསུམ་དང་སྟོང་གསུམ་གངྒའི་བྱེ་མ་སྙེད་ཀྱི་སངས་རྒྱས་ཀྱི་ཞིང་དུ་གྱུར་པ་ལ། དེ་ཀུན་རྒྱལ་བའི་རིང་བསྲེལ་གྱིས་བྱུར་བུར་གཏམས་པ་སྟེ་བཀང་བར་གྱུར་ཀྱང་། བདག་ནི་ཤེར་ཕྱིན་གྱི་གླེགས་བམ་འདི་ཉིད་ལེན་ཏེ།  རྒྱུ་མཚན་ཅི་སླད་ཅེ་ན་སྐུ་གདུང་ལ་མི་གུས་པ་མ་ལགས་མོད།  འོན་ཀྱང་ཤེར་ཕྱིན་གྱིས་ཡོངས་སུ་བགོས་པ་སྟེ། འདི་ལ་བརྟེན་པའི་དབང་གིས་རྒྱལ་བའི་སྐུ་ལ་ལྷ་མི་ཐམས་ཅད་ཀྱིས་མཆོད་པར་བགྱིས་པ་ བརྙེས་པ་ནི་དཔེར་ན་རྒྱལ་པོ་སོགས་སླའོ། །
2025-10-13 14:05:35,704 [INFO] Time taken to process commentary text: 2.80s
2025-10-13 14:05:35,704 [INFO] Processing commentary text: འོ་ན་རྒྱལ་བ་འདས་ཚུལ་བསྟན་པ་ན་རྟེན་ཤེར་ཕྱིན་མེད་བས་སྐུ་གདུང་མཆོད་མི་འོས་པར་འགྱུར་རོ་ཞེ་ན། ལྷའི་ནོར་བུ་རིན་པོ་ཆེ་ཡང་ཞིང་ནད་དང་ཉེར་འཚེ་སེལ་བ་སོགས་ཀྱི་ཡོན་ཏན་ཀུན་ལྡན་རིན་ཐང་བཅད་ནུས་མེད་པ་དེ།  གབ་ཙེ་སྟེ་ཟ་མ་ཏོག་གང་དུ་སྩལ་བའམ་བཙུག་པའི་གབ་ཙེ་དེ་ནི་ཕྱག་བགྱི་པར་འོས། །ཞེས་སོགས་ཚིག་རིས་ལྟར་ལ། རྒྱུ་མཚན་དེ་ལྟས་གང་ཟག་གཞན་དོན་བྱེད་འདོད་པ་གང་ཞིག་རྒྱལ་བའི་ཡོན་ཏན་ཀུན་འཛིན་པར་འཚལ་སྟེ་འདོད་པ་དེས་ཤེར་ཕྱིན་འཛིན་འཆང་མཆོད་པ་སོགས་ཀྱིས་བླངས་པ་འདི་ནི། གནོད་པ་ཐམས་ཅད་ལས་ཐར་བ་ལགས་ཞེས་པའོ། །
2025-10-13 14:05:37,443 [INFO] Time taken to process commentary text: 1.74s
2025-10-13 14:05:37,443 [INFO] Processing commentary text: ཤར་ཕྱིན་ནི་འཁོར་གསུམ་མི་དམིགས་པའི་སྤྱིན་པ་སྦྱིན་པར་བྱེད་པ་དང་། ཚུལ་ཁྲིམས་སྲུང་བར་བྱེད་པ་སོགས་ཀྱི་སྦྱོར་བའི་དུས་སུ་སྔོན་དུ་འགྲོ་བ་དང་། དངོས་གཞི་དང་མཇུག་གི་དུས་སུ་རིམ་པ་ལྟར་མི་མཐུན་ཕྱོགས་སེར་སྣ་སོགས་དང་། བྱང་ཆུབ་གཞན་དུ་བསྔོ་བ་དག་གིས།  སྦྱིན་པ་ལ་སོགས་པའི་དགེ་བའི་ཆོས་དེ་དག་ཆུད་མི་གཟན་པར་བྱས་པར་ཕྱིར། སྦྱིན་སོགས་དེ་དག་ཡོངས་སུ་འཛིན་པ་ཡིན་པ་དང་ཤེར་ཕྱིན་འདིར་སྦྱིན་པ་ལ་སོགས་པའི་དགེ་བའི་ཆོས་རྣམས་ཐམས་ཅད་ཚུལ་གཅིག་ཏུ་སྟོན་པ་སྟེ། འཁོར་གསུམ་མི་དམིགས་པར་བསྔོ་བའི་སྒོ་གནས་བླ་ན་མེད་པའི་བྱང་ཆུབ་ཀྱི་རྒྱུར་རོ་གཅིག་པར་འགྱུར་བར་བྱེད་དེ་དཔེར་ན་ཤིང་ལྟ་བུ་ནི་ཤེར་ཕྱིན་དང་གྲིབ་མ་ལྟ་བུ་ནི་ ཕར་ཕྱིན་གཞན་ལྔ་སྟེ་དེ་ཡང་འཛམ་བུའི་གླིང་ན་ཤིང་རྣམས་བྱེ་བ་སྟོང་རིགས་རྣམ་པ་སྣ་ཚོགས། དབྱིབས་ཀྱི་རྣམ་པ་དུ་མ། །ཁ་དོག་གི་གཟུགས་མང་བ་དེ་ཐམས་ཅད་ཀྱི་གྲིབ་མ་ལ། གྲིབ་མར་གྱུར་པའི་མིང་གི་རྣམ་གྲངས་སུ་བརྗོད་པ་མ་གཏོགས་པར། གྲིབ་མ་རང་བཞིན་མི་འདྲ་བ་སྣ་ཚོགས་མེད་ཅིང་མིང་གི་བྱེ་བྲག་མི་འདྲ་བ་ཡོད་པ་མ་ཡིན་པ་དེ་བཞིན་དུ།  ཕར་ཕྱིན་གཞན་ལྔ་དེ་དག་ཀྱང་ཤེས་རབ་ཀྱི་མཐུས་ཕར་ཕྱིན་གྱི་མིང་ཐོབ་ཅིང་རྣམ་མཁྱེན་དུ་མི་དམིགས་པར་བསྔོས་པར་ས་པས་བྱ་ན་བླ་མེད་བྱང་ཆུབ་ཅེས་བྱ་བའི་རྒྱུར་ཕར་ཕྱིན་དྲུག་པོ་དེ་ཀུན་རོ་གཅིག་ཏུ་འགྱུར་བ་དེས་ན། གཞན་ཐམས་ཅད་ཡུམ་འདི་ལ་རག་ལས་པའི་ཕྱིར་སྐུ་གདུང་ལས་ཤེར་ཕྱིན་ཁམ་ཆེ་བ་ཡིན་ཞེས། །ཤོ་ལོ་ཀ་དང་པོ་གཉིས་ཀྱིས་ཆུང་འབྲིང་སྐོར་དྲུག་དང་ལྷག་མས། ཆེན་པོ་སྐོར་གསུམ་བསྟན་ནོ། །
2025-10-13 14:05:46,165 [INFO] Time taken to process commentary text: 8.72s
2025-10-13 14:05:46,165 [INFO] Processing commentary text: དེ་དག་ལ་བཅོས་མའི་ཉེས་པ་སྤོང་ཚུལ་ནི། བྱང་ཆུབ་སེམས་དཔའ་གལ་ཏེ་སོགས་ཏེ། བྱང་ཆུབ་སེམས་དཔའ་དེ་ལྟར་ཤེར་ཕྱིནལ་མོས་པ་ན་གལ་ཏེ་རྒྱུ་མ་ལྟ་བུའི་དོན་རབ་ཏུ་མི་ཤེས་བཞིན་དུ་གཟུགས་སོགས་ཕུང་པོ་ལྔ་བདེན་པའི་མི་རྟོགས་པ་སོགས་སུ་ཞེན་ཅིང་གཞན་ལ་ཡོངས་སུ་སྟོན་པ་ནི། ཤེར་ཕྱིན་བཅོམ་མ་ལ་སྤྱོད་པ་སྟེ།  བྱང་སེམས་མཁས་པས་ནམ་ཡང་གཟུགས་ལ་སོགས་པའི་ཆོས་རྣམས་དོན་དམ་པར་འཇིག་པ་དང་སྐྱེ་བ་ལ་སོགས་པར་མི་བྱེད་དོ། ། ཆོས་ཉིད་གང་ལ་མོས་པ་ནི། གཟུགས་སོགས་མངོན་ཞེན་གྱིས་མི་དམིགས་པར་ཆོས་ཀུན་བདེན་པའི་སྐྱེ་མེད་སྟོང་པའི་ཚུལ་དུ་རབ་ཏུ་ཤེས་ནས་གཞན་ལ་སྟོན་པ་འདི་ནི། ཤེར་ཕྱིན་རྣལ་མར་སྤྱོད་པ་ཡིནནོ། །ཞེས་པ་དེ་དག་རྩལ་བར། མོས་པ་རང་གི་དོན་དང་ནི། །ཞེས་སོགས་སོ། །
2025-10-13 14:05:48,632 [INFO] Time taken to process commentary text: 2.47s
2025-10-13 14:05:48,632 [INFO] Processing commentary text: བཞི་པ་ཕན་ཡོན་ནི།ལ་ལས་གངྒཱ་སོགས་ཏེ། དེ་ཡང་རིགས་ཀྱི་བུ་འམ་རིགས་ཀྱི་བུ་མོ་གང་ལ་ལས་ཤེར་ཕྱིན་གྱི་གླེགས་བམ་སོགས་གཞན་སློང་བ་ལ་སྤྱིན་པ་ནི་སྤྱིར་བསོད་ནམས་མཆོག་དང་། ཁྱད་པར་དུའདིའི་སྣོད་དུ་གྱུར་པའི་བྱང་སེམས་མངོན་པར་དད་པ་སོགས་ཀྱིས་མངོན་པར་དད་པ་སོགས་ལ་སྤྱིན་བ་སོཊ་ནི་ཆེས་ལྷག་ས་དང། དེ་ཡང་འཛམྦུའི་གླིང་གི་སེམས་ཅན་ཐམས་ཅད་དང་གླིང་བཞི་པ་དང་། སྟོང་དང་པོ་དང་། སྟོང་གཉིས་པ་སང་།  སྟོང་གསུམ་པ་དང་། སྟོང་གསུམ་གངྒའི་ཀླུང་གི་བྱེ་མ་སྙེད་ཀྱི་སེམས་ཅན་ཐམས་ཅད་དགེ་བ་བཅུ་ལ་བཀོད་པ་ལས་ལྷག་པ་དང་། ཡང་གསུམ་གངྒའི་ཀླུང་གི་བྱེ་མ་སྙེད་ཀྱི་སེམས་ཅན་ཐམས་ཅད་བསམ་གཏན་བཞི་ལ་དང་། ཡང་འཛམྦུའི་གླིང་དང་། གླིང་བཞི་བ་དང་། སྟོང་དང་པོ་དང་། སྟོང་གཉིས་པ་དང་། སྟོང་གསུམ་པ་དང་།  སྟོང་གསུམ་གདྒའི་ཀླུང་གི་བྱེ་མ་སྙེད་ཀྱི་སེམས་ཅན་ཐམས་ཅད་བསམ་གཟུགས་བརྒྱད་དང་ཚད་མེད་བཞི་མངོན་ཤེས་བཅས་ལ་བཀོད་པ་ལས་ལྷག་པ་དང་། དེ་ལས་བདག་ཉིད་དེ་ལ་སློབ་ཅིང་གཞན་དག་ལ་ཡང་སྦྱིན་པ་ལྷག་པ་དང་། གོང་གི་བཅོས་མ་སྤངས་ཏེ་ཤེར་ཕྱིན་རྣལ་མའི་དོན་གསལ་བར་སྟོན་པ་ནི་དེ་ལས་ཀྱང་ལྷག་པ་དང་།  ཡང་སྟོང་གསུམ་གདྨའི་ཀླུང་གི་བྱེ་མ་སྙེད་ཀྱི་ཞིང་རྣམས་ན་སེམས་ཅན་ཇི་སྙེད་འཁོད་པ་ཀུན་རྒྱུན་ཞུགས་ལ་དང་ཕྱིར་འོང་ལ་དང་། ཕྱིར་མི་འོང་ལ་དང་། དགྲ་བཅོམ་ལ་དང་། རང་སངས་རྒྱས་ཉིད་ལ་བཀོད་ནས་བཏུལ་པ་བས་རྒྱལ་བའི་ཤེད་ཕྱིན་འདི་ཡི་གེར་བྲིས་ཏེ་སེམས་ཅན་མཆོག་ཕྱིརམི་་ལྡོག་པའི་བྱང་སེམས་ལ་དང་། དེ་ཡང་འཛམ་བུའི་གླིང་དང་། སྟོང་དང་པོ་དང་། སྟོང་གསུམ་གངྒའི་ཀླུང་གི་བྱེ་མ་སྙེད་ཀྱི་སེམས་ཅན་ཐམས་ཅད་ཕྱིར་མི་ལྡོག་པར་གྱུར་པ་ལ་དང་།  དེ་དག་ལས་ཀྱང་ཆེས་མྱུར་བར་འཚང་རྒྱ་བའི་མངོན་ཤེས་ཤིན་ཏུ་མྱུར་བའི་བྱང་སེམས་མཆོག་ལ་ཉེ་བར་སྟོན་ཅིང་། ཡོངས་སུ་གཏད་པས་ལེགས་པར་བྱིན་པའི་བསོད་ནམས་རྣམས་སྔ་མ་སྔ་མ་ལས་ཕྱི་མ་རྣམས་ཆེས་ཁྱད་པར་དུ་འཕགས་སོ། །ཞེས་ཉེར་གཅིག་པ་མན་ཆད་རྣམས་དངོས་སུ་བསྟན་པའི་ཤུགས་ལ་གཞན་རྣམས་ཀྱང་བསྟན་ནོ། །
2025-10-13 14:06:02,371 [INFO] Time taken to process commentary text: 13.74s
2025-10-13 14:06:02,371 [INFO] Processing commentary text: དེ་ལྟར་གླེགས་བམ་ཙམ་བྱིན་པ་ཁྱད་པར་དུ་འཕགས་པའི་རྒྱུ་མཚན་ཅི་ཕྱིར་ཞེ་ན། སྨྲ་མཆོག་སྦྱིན་ཡུལ་གྱི་བྱང་སེམས་དེ་དག་ཤེར་ཕྱིན་གླེགས་བམ་ལ་བྲིས་པ་འདིར་བསླབ་ནས་ཆེས་མྱུར་བར་འཚང་རྒྱ་ནས།  ཆོས་རྣམས་ཐམས་ཅད་སྟོང་པ་ཉིད་དུ་འདིར་སྟོན་པར་བྱེད་པ།  དེ་ཐོས་ནས་གདུལ་བྱ་རང་རང་གི་སྐལ་བ་དང་འཚམ་པར་ཉན་རང་དང་སངས་རྒྱས་ཀྱི་བྱང་ཆུབ་ལ་རེག་པས་སྔ་མ་དགྲ་བཅོམ་སོགས་ལ་བཀོད་པ་ནི། སེམས་ཅན་རང་རང་ཁོ་ནའི་དོན་དང་དེ་ཡང་བྱང་ཆུབ་ཉི་ཚོ་བ་ཡིན་ལ། འདི་ནི་སེམས་ཅན་ཐམས་ཅད་ཀྱི་དོན་དང་། དེ་ཡང་བྱང་ཆུབ་གསུམ་ཀའི་རྒྱུ་བྱེད་པས་མཆོག་ཡིན་ནོ་ཞེས་པའི་དོན་གྱིས།  དེ་ལྟར་བྱེད་པའི་བྱང་སེམས་རྣམས་ཀྱི་ཤེས་རབ་ཀྱི་ཡོན་ཏན་བརྗོད་པས་བསྟོད་པ་སོགས་མཛད་པའོ། །
2025-10-13 14:06:04,781 [INFO] Time taken to process commentary text: 2.41s
2025-10-13 14:06:04,781 [INFO] Processing commentary text: དེ་ཡང་སྤྲོ་བ་འཕེལ་བའི་ཕྱིར་ཐབས་ཀྱི་ཡོན་ཏན་གྱི་སྒོ་ནས་གོངནས་གོང་དུ་བསྟོད་པ་སོགས་མཛད་པ་ནི། བྱང་སེམས་རྣམས་དེ་ལྟར་སྦྱིན་གནས་མཆོག་ཏུ་གྱུར་པ་དང་། ཤེར་ཕྱིན་ལ་བསླབ་པ་དང་། མྱུར་དུ་སངས་རྒྱས་པ་དང་།  སངས་རྒྱས་ནས་རིགས་ཅན་གསུམ་གྱི་དོན་མཛད་པ་ཐམས་ཅད་ནི།དཔེར་ན་ཉེར་ལེན་གྱི་རྒྱུ་མྱུ་གུ་མེད་པར་འཇིག་རྟེན་ན་སྡོང་པོ་འབྱུང་བ་ཡོང་ཡེ་མེད་ན། དེ་ལ་ཡལ་འདབ་སོགས་སོ། ། དེ་བཟིན་དུ་དོན་གྱི་མྱུ་གུ་བྱང་ཆུབ་ཀྱི་སེམས་མེད་ན། ཡལ་འདབ་མངོན་མཐོ་དང་། མེ་ཏོག་ངེས་ལེགས་ཀྱི་རྒྱུ་ཆོས་ཀྱི་འཁོར་ལོ་བསྐོར་བ་དང་། འདིའི་འབྲས་བུ་བརྒྱ་བྱིན་ཚངས་པ་ཉན་ཐོས་སོཊ་ག་ལ་བྱུང་། །ཞེས་དེ་ཐམས་ཅད་བྱང་ཆུབ་ཀྱི་སེམས་ལ་རག་ལས་བར་བསྟན་ནོ། །
2025-10-13 14:06:06,911 [INFO] Time taken to process commentary text: 2.13s
2025-10-13 14:06:06,911 [INFO] Processing commentary text: དེ་ལྟར་བྱང་ཆུབ་སེམས་ཀྱིས་འབྲས་བུའི་དུས་མ་ཟད་རྒྱུ་དུས་སུའང་སེམས་ཅན་གྱི་དོན་བྱེད་ཚུལ་ནི། དཔེར་ན་ཉི་མའི་དཀྱིལ་འཁོར་གང་གི་ཚེ་ཤར་ནས་འོད་ཀྱི་དྲ་བ་འགྱེད་པ་སྟེ། འོད་ཟེར་གྱིས་འཇིག་རྟེན་ཁྱབ་པ་དེ་ཚེ་མུན་པ་བསལ་བས་དེའི་སྣང་བ་ལ་བརྟེན་ནས། སེམས་ཅན་འགྲོ་འོང་སོགས་ཀྱི་ལས་བྱེད་པར་བརྩོན་པ་དེ་བཞིན་དུ།  ཉི་མ་ལྟ་བུ་བླང་དོར་སྟོན་པ་ལ་མཁས་པ་འགྲོ་བའི་རང་བཞིན་ཤེས་ནས་དེའི་དོན་བྱེད་པའི་ཕྱིར། འཇིག་རྟེན་དུ་བྱང་ཆུབ་སེམས་དཔའ་བྱུང་ན། དེའི་སོ་སོར་ཡང་དག་པར་རིག་པའི་ཡེ་ཤེས་ཀྱི་འོད་ཀྱི་དྲ་བ་བསམ་པ་དང་འཚམ་པར་ཆོས་སྟོན་པས་འགྱེད་པའི་མཐུས་ནི་སམས་ཅན་རྣམས་མངོན་མཐོ་ངེས་ལེགས་ཀྱི་ཡོན་ཏན་སྒྲུབ་པར་བྱེད་པའི་ཆོས་དང་ལྡན་པར་འགྱུར་རོ། །
2025-10-13 14:06:09,486 [INFO] Time taken to process commentary text: 2.57s
2025-10-13 14:06:09,486 [INFO] Processing commentary text: ཞེས་རྗེས་འགྲོ་བསྟན་ནས་ལྡོག་འགྲོ་ནི།  དཔེར་ན་མ་དྲོས་སོགས་ཏེ། ཀླུ་བདག་ནི་བྱང་ཆུབ་ཀྱི་སེམས་དང་། ཆུ་ཀླུང་ནི་ཐོས་སོགས་ཀྱི་ཡེ་ཤེས་དང་། མེ་ཏོག་འབྲས་བུ་ནི་བསམ་པ་དང་སྒོམ་པ་ལས་བྱུང་བའི་ཡེ་ཤེས་དང་། །རྒྱ་མཚོ་ནི་སངས་རྒྱས་དང་སྦྱར་ཞིང༌། དེ་ཡང་རྒྱ་མཚོ་ལ་ཆུས་རེག་པའི་སྦྱོར་བས་བྱུང་བའི་རིན་པོ་ཆེའི་གཟུགས་མི་འདྲ་བ་མང་པོ་གནས་པ་ལྟར། །སངས་རྒྱས་ནི་ཡོན་ཏན་གྱི་རིན་པོ་ཆེ་སྣ་ཚོགས་བཏགས་པའོ། ། དེ་བཞིན་དུ་བྱང་ཆུབ་ཀྱི་སེམས་མེད་ན་བདེ་གཤེགས་དང་འབྲེལ་བའི་ཡེ་ཤེས་གསུམ་པོ་དེ་དག་མི་འབྱུང་ལ།  ཡེ་ཤེས་དེ་དག་མེད་ན་སྦྱིན་པ་ལ་སོགས་པའི་ཡོན་ཏན་འཕེལ་བ་མེད་ཅིང་། །སངས་རྒྱས་ཀྱི་རང་དོན་ཕུན་སུམ་ཚོགས་བའི་བྱང་ཆུབ་འབྱུང་བ་མེད་པས། ། རྒྱ་མཚོ་དང་འདྲ་བའི་སངས་རྒྱས་ཀྱི་ཆོས་ཏེ་སངས་རྒྱས་ནས་ཆོས་ཀྱི་འཁོར་ལོ་བསྐོར་བའི་གཞན་དོན་སུན་ཚོགས་ཀྱང་མེད་པར་འགྱུར། །ཞེས་པའོ། །ཤོ་ལོ་ཀ་དྭེ་གསུམ་གྱི་སེམས་བསྐྱེད་ནི། གཙོ་བོར་ལྷག་བསམ་དག་པ་དང་། རྣམ་པར་སྨིན་པ་དང་། སྒྲུབ་པ་སྤངས་པའི་དེ་གསུམ་དང་རིམ་བཞིན་སྦྱར་རོ། ། དེ་དག་གིས་བསོད་ནམས་ཀྱི་ཁྱད་པར་ཉེར་བདུན་འབྱུང་བའི་རྒྱུ་མཚན་དུ་ཐབས་ཤེས་ཀྱི་ཡོན་ཏན་དངོས་སུ་བསྟན་པའི་དོན་གྱིས། དེ་ལྡན་གྱི་བྱང་ཆུབ་སེམས་དཔའ་ལ་བསོད་ནམས་ཉེར་བདུན་རེ་རེའི་གྲངས་ཀྱིས་ཁྱོན་བསྟོད་བཀུར་བསྔགས་གསུམ།བསྟོད་བཀུར་བསྔགས་གསུམ་ཉེར་བདུན་མཛད་པ་སྟེ། རྩ་བར། ཤེས་རབ་ཕ་རོལ་ཕྱིན་པ་ལ། །སོགས་དང་སྦྱར།
2025-10-13 14:06:18,119 [INFO] Time taken to process commentary text: 8.64s
2025-10-13 14:06:18,119 [INFO] Processing commentary text: །རྗེས་སུ་ཡི་རང་སྒོམ་ལམ་ནི། འཇིག་རྟེན་འདི་ན་སོགས་ཏེ། སྣང་བྱེད་ནི་སྐར་མ་སོགས་དང་། སྲོག་ཆགས་ནི་མེ་ཁྱེར་སོགས་སོ། །ཉི་མ་ལ་འཇིག་རྟེན་གྱི་མུན་པ་སེལ་བ་དང་གཟུགས་སྣང་བར་བྱེད་པའི་ལས་གཉིས་ཡོད་པ་ལྟར། རིམ་བཞིན་ཤེས་རབ་དང་ཐབས་ཀྱིས་སེམསཅན་ཐམསཅད་ཀྱི་མ་རིག་པ་སེལ་ཞིང་བདེ་བ་སྣ་ཚོགས་སྣང་བར་བྱེད་བས་དེ་ལྟར་ཐབས་ཤེས་ཁྱད་པར་ཅན་གྱིས་ཟིན་པའི་བྱང་སེམས་ཀྱི་ཡི་རང་གིས། ཉན་ཐོས་སོགས་ཀྱི་དགེ་བ་ཐམས་ཅད་ཟིལ་གྱིས་གནོན་ཞེས་པ་སྟེ། རྩ་བར། །ཐབས་དང་མི་དམིགས་པ་དག་གིས། །སོགས་དང་སྦྱར། །
2025-10-13 14:06:19,965 [INFO] Time taken to process commentary text: 1.84s
2025-10-13 14:06:19,965 [INFO] Processing commentary text: བསྔོ་བ་སྒོམ་ལམ་ལ། བསྔོ་བྱའི་རྫས་ནི། འདུས་བྱས་སོགས་ཏེ། འདས་པ་ནི་འདས་ནས་རིང་དུ་ལོན་པ་དང་། ཞིང་མང་མཐའ་ཡས་ན་བཞུགས་པ་ནི་ད་ལྟར་བ་དང་། །མྱ་ངན་འདས་པ་ནི་འདས་ནས་རིང་དུ་མ་ལོན་པ་བསྟན་པ་མ་ནུབ་པའམ། ལྷག་བཅས་མྱང་འདས་ལ་གནས་པ་ལ་བྱ་ཞིང་། རྒྱལ་བ་དེ་དག་གི་བསོད་ནམས་གང་ཡིན་པ་རྒྱུ་ཕར་ཕྱིན་བཅུ་དང་འབྲས་བུ་སངས་རྒྱས་ཀྱི་ཆོས་མ་འདྲེས་བཅོ་བརྒྱད་སོགས་དང་། ལྡན་པ་དང་། གང་ཡང་སངས་རྒྱས་སྲས་བྱང་སེམས་སོགས་ཀྱི་དགེ་བ་ཐམས་ཅད་བློས་གཅིག་ཏུ་བསྡུས་ནས་ཡི་རང་བའོ། །བསྔོ་བའི་ཉན་རང་ལས་ཁྱད་པར་དུ་འཕགས་པའི་ཁྱད་པར་དང་བྱེད་ལས་ནི། འགྲོ་བ་ཐམས་ཅད་ཀྱི་མངོན་མཐོ་ངེས་ལེགས་ཀྱི་དོན་བསྒྲུབ་པའི་རྒྱུའམ་གཞི་བླ་མེད་བྱང་ཆུབ་ཀྱི་ཕྱིང་ནི་གོང་གི་རྗེས་སུ་ཡི་རང་བའི་དགེ་བ་ཐམས་ཅད་མི་དམིགས་པས་བསྔོའོ། ། ཞེས་པ་དེ་དག་རྩ་བར། ཡོངས་སུ་བསྔོ་བ་ཁྱད་པར་ཅན། །དེ་ཡི་བྱེད་པ་མཆོག་ཡིན་ནོ། །ཞེས་དང་སྦྱར།
2025-10-13 14:06:24,174 [INFO] Time taken to process commentary text: 4.21s
2025-10-13 14:06:24,174 [INFO] Processing commentary text: བསྔོ་བའི་རང་བཞིན་ལ། བསྔོ་བྱའི་རྫས་དང་། བསྔོ་བྱེད་ཀྱི་སེམས་དང་། བསྔོ་བ་པོ་དང་། རང་གི་དང་སངས་རྒྱས་སོགས་ཀྱི་དགེ་བ་ལ་བཟང་ངན་དུ་དང་། སྦྱིན་སོགས་དྲུག་གི་དགེ་བ་ལ་བཟང་ངན་དུ་དང་། བསྔོ་བ་ཐམས་ཅད་ཀྱི་འཁོར་གསུམ་རྣམས་ལ་བདེན་ཞེན་འགོག་པའི་བསྔོ་བ་རྣམས་ནི། རིམ་པ་བཞིན་དུ་གམིགས་མེད་རྣམ་ཅན་གྱི་དང་། ཕྱིན་ཅི་མ་ལོག་པའི་དང་། དབེན་པའི་དང་། སངས་རྒྱས་སོགས་ཀྱི་བསོད་ནམས་ཚོགས་ཀྱི་རང་བཞིན་དྲན་པའི་དང་། ཐབས་ལ་མཁས་པའི་དང་། མཚན་མ་མེད་པའི་བསྔོ་བ་དང་། དེ་ལྟར་བདེན་ཞེན་འགོག་ནས་ཐ་སྙད་སྒྱུ་མ་ལྟ་བུར་སང་རྒྱས་ཀྱི་སར་བསྔོ་བའི་སངས་རྒྱས་ཀྱིས་གནང་བའི་བསྔོ་བ་དང་། འཁོར་བའི་རྒྱུར་མི་བསྔོ་བ་ཁམས་གསུམ་དུ་མ་གཏོགས་པའི་བསྔོ་བ་དང་། རྣམ་པའི་སྒོ་ནས་བསོད་ནམས་ཆེན་པོ་འབྱུང་བའི་བསྔོ་བ་ཆུང་འབྲིང་ཆེ་གསུམ་སྟེ། །བཅུ་གཅིག་ཡོད་པ་ལས། །
2025-10-13 14:06:34,625 [INFO] Time taken to process commentary text: 10.45s
2025-10-13 14:06:34,625 [INFO] Processing commentary text: དང་པོ་ལྔ་སྟོན་པར། ཡོངས་བསྔོ་གལ་ཏེ་སོགས་ཏེ། ཡོངས་སུ་བསྔོ་ཚེ་གལ་ཏེ་བསྡོ་བྱེད་ཀྱི་སེམས་དེ་སེམས་སུ་འདུ་ཤེས་པ་སོགས་བྱེད་ན། འདུ་ཤེས་ཕྱིན་ཅི་ལོག་ཏུ་གྱུར་པའི་ཕྱིར་ན་ལྟ་བ་ཕྱིན་ཅི་ལོག་ལ་གནས་ཏེ། སེམས་ནི་ཕྱིན་ཅི་ལོག་ཏུ་གྱུར་ནས་འཁོར་གསུམ་ལ་ཆགས་པའི་དམིགས་པ་ཡོད་པར་འགྱུར་བས་ཡོངས་སུའམ་ཞེན་མེད་ཀྱི་བསྔོ་པར་ཆུད་པ་མ་ཡིན་པས་ཇི་ལྟར་བྱ་ཞེ་ན།  གལ་ཏེ་བྱང་སེམས་ཀྱིས་འདི་ལྟར་བསྔོ་བྱའི་ཆོས་ཡི་རངས་ཀྱི་སེམས་འདི་བསྔོ་བའི་དུས་སུ་འགགས་ཞིང་ཟད་པ་དང་། དེ་གང་དུ་ཡོངས་སུ་བསྔོ་བའི་སེམས་འདི་ཡང་དེའི་དུས་སུ་འགགས་ཤིང་ཟད་ནས་མེད་པས་དེ་ལྟར་རིགས་པས་དཔྱད་ན། གང་གིས་གང་བསྔོ་ཚུལ་རྣམས་མི་རྙེད་པས། དོན་དམ་པར་ན་བསྔོ་བྱེད་སེམས་ཀྱི་ཆོས་ཀྱིས་བསྔོ་བྱའི་ཆོས་ཡི་རངས་ལ་ནམ་ཡང་མ་བསྔོ་བའི་ཚུལ་ཤེས་པར་གྱུར་ན།  ཐ་སྙད་ཙམ་དུ་དེ་ལྟར་སྒྱུ་མ་ལྟར་བསྔོ་ཚུལ་རབ་ཏུ་སྟེ་ཕྱིན་ཅི་མ་ལོག་པར་ཤེས་པས་ཡོངས་སུ་བསྔོ་བ་ཡིན་། ཞེས་པ་འདི་དག་གིས་དམིགས་མེད་ཕྱིན་ཅི་ལོག་པ་ཐབས་མཁས་གསུམ་དངོས་སུ་བསྟན་པའི་དོན་ཀྱིས་གཞན་གཉིས་ཀྱང་སྟོན་ཏེ། དེ་ནི་དམིགས་མེད་རྣམ་པ་ཅན། །ནས། ཐབས་བཅས་ཞེས་པའི་བར་དང་སྦྱར། །
2025-10-13 14:06:42,215 [INFO] Time taken to process commentary text: 7.60s
2025-10-13 14:06:42,215 [INFO] Processing commentary text: དྲུག་པ་ནི། གལ་ཏེ་མཚན་མར་སེགས་ཏེ། དེ་ལྟར་བསྔོ་བའི་འཁོར་གསུམ་ལ་བདེན་ཞེན་འགོག་པ་དེ་ཡང་མཆོག་གོ་སྙམ་དུ་མཚན་མར་ཞེན་པར་བྱེད་ན་དེ་ནི་ཡོངས་སུ་བསྔོ་བ་མ་ཡིན་ཏེ། དཔེར་ན་དུག་འདྲེས་པའི་ཟས་དྲི་རོ་སོགས་བཟང་བ་ཟོས་ན་འཕྲལ་ཏུ་བདེ་བ་བསྐྱེད་ཀྱང་མཐར་གནོད་པ་ལྟར།  བདེན་ཞེན་འགོག་པ་སོགས་ཀྱི་དཀར་པོའི་ཆོས་ལ་མཆོག་གོ་སྙམ་དུ་མཚན་མར་དམིགས་པ་དེས་ཀྱང་གནས་སྐབས་སུ་འཁོར་བའི་བདེ་འབྲས་བསྐྱེད་ཀྱང་བྱང་ཆུབ་སྒྲུབ་པ་ལ་གནོད་པར་རྒྱལ་བས་གསུང༌། །ཞེས་པ་འདི། །རྩ་བར། །མཚན་མ་མེད་པ་དང་ཞེས་སོ། །
2025-10-13 14:06:44,121 [INFO] Time taken to process commentary text: 1.90s
2025-10-13 14:06:44,121 [INFO] Processing commentary text: བདུན་པ་བརྒྱད་པ་གཉིས་ནི། དེ་ལྟས་འདི་ལྟར་སོགས་ཏེ། མཚན་མར་བྱེད་མི་རུང་བའི་རྒྱུ་མཚན་དེ་ལྟ་བས་ན་འདི་ལྟར་ཡོངས་སུ་བསྡོ་བ་ལ་བསླབ་པར་བྱ་སྟེ།  ཇི་ལྟར་རྒྱལ་བ་དེ་དག་གིས་རང་གཞན་གྱི་དགེ་བ་མི་དམིགས་པར་མཁྱེན་པའི་ཚུལ་ནི། དེའི་རྣམ་པ་སྟེ་རིགས་དང་འབྱུང་བ་སྟེ་འབྲས་བུ་དང་མཚན་ཉིད་དེ་གནས་ལུགས་གང་ཡིན་པ་རྣམས་ཇི་ལྟ་བ་བཞིན་སྒྱུ་མ་ལྟ་བུར་གཟིགས་ནས་བསྡོ་བར་མཛད་པ་ལ་ཡིད་ཆེས་པས་རྗེས་སུ་ཡི་རང་ནས།  རང་གི་དགེ་ལ་ཡང་རྒྱལ་བས་ཇི་ལྟར་གཟིགས་ནས་བསྔོ་བར་མཛད་པ་དེ་ལྟར་བསྔོ་ན། བདེན་ཞེན་གྱི་དུག་མེད་ཅིང་སངས་རྒྱས་ཀྱིས་གསུང་བ་མི་སྤོང་བར་དེས་གསུང་པ་ལྟར་སྨྲ་བ་ཡིན་ནོ། །ཞེས་པ་འདིས་བདུན་པ་དངོས་སུ་བསྟན་པའི་དོན་གྱིས་བརྒྱད་པས་སྟོན་ཏེ། སངས་རྒྱས་རྗེས་སུ་ཡི་རང་སོགས་སོ། །
2025-10-13 14:06:47,325 [INFO] Time taken to process commentary text: 3.21s
2025-10-13 14:06:47,325 [INFO] Processing commentary text: ཐ་མ་གསུམ་ནི། དེ་ལྟར་ཡོངས་བསྔོ་སོགས་ཏེ། དེ་ལྟར་དམིགས་པ་མེད་པའི་ཡོངས་སུ་བསྔོ་བ་སྤྱོད་པས་མཚན་འཛིན་གྱིས་མི་བརྫི་བས་དཔའ་བོ་དེས། སྟོང་གསུམ་གདྒའི་ཀླུང་གི་བྱེས་མ་སྙེད་ཀྱི་འཇིག་རྟེན་ན་སམས་ཅན་ཇི་སྙེད་ཡོད་པ་ཐམས་ཅད་དམིགས་བཅས་ཀྱི་བྱང་ཆུབ་ཀྱི་སེམས་ལ་བཀོད་པའི་དམིགས་ཅན་གྱི་བྱང་ཆུབ་སེམས་དཔའ་དེ་དག་ཇི་སྙེད་ཐམས་ཅད་ཀྱི་སྦྱིན་སོགས་སྤྱོད་པ་ཟིལ་གྱིས་གནོན་ཞེས་པ། ། འདིས་བསོད་ནམས་ཆེན་པོ་འབྱུང་བའི་བསྔོ་བ་ཆེན་པོ་དངོས་སུ་བསྟན་པའི་དོན་གྱིས། གྲངས་གོང་འདྲའི་སེམས་ཅན་ཐམས་ཅད་དགེ་བ་བཅུ་ལ་བཀོད་པ་སོགས་ཟིལ་གྱིས་གནོན་པའི་བསྔོ་བ་ཆུང་དུ་དང་། བསམ་གཟུགས་བརྒྱད་ཚད་མེད་བཞི་མངོན་ཤེས་ལྔ་དང་། རྒྱུན་ཞུགས་ནས་སངས་རྒྱས་ཀྱི་བར་ལ་བཀོད་པ་སོགས་ཟིལ་གྱིས་གནོན་པའི་བསྔོ་བ་འབྲིང་གཉིས་ཀྱང་སྟོན་ཏེ། ཆུང་དང་འབྲིང་དང་སོགས་ཏེ།  གཉིས་པ་ཟག་མེད་སྒོམ་ལམ་ལ་གཉིས་ལས།  དང་པོ་སྒྲུབ་པ་སྒོམ་ལམ་ལ། མཐའ་གཉིས་དང་བྲལ་བའི་དབུས་མངོན་སུམ་དུ་མཐོང་བའི་ངོ་བོ་ཉིད་དང་། འབྲས་བུའི་ཁྱད་པར་རྣམ་མཁྱེན་གྱི་གྲོང་ཁྱེར་དུ་བགྲོད་པའི་ཐབས་མཆོག་ཏུ་གྱུར་པ་དང་། བྱེད་ལས་ཆོས་ཀུན་གྱི་ཁྱད་པར་ལ་བདེན་ཞེན་གྱིས་མངོན་པར་འདུ་མི་བྱེད་པ་དང་། ཡོན་ཏན་ལ། གནས་སྐབས་སུ་རང་རྒྱུན་ལྡན་ལ་དེ་འདྲའི་ལམ་ཀྱི་ཆོས་རྣམས་མི་དམིགས་པའི་ཚུལ་གྱིས་གཏོད་པར་བྱེད་པ་དང་། མཐར་ཐུག་སངས་རྒྱས་འགྲུབ་པར་བྱེད་པའི་དོན་ཆེན་པོ་ཉིད་དང་ལྔ་ལས།  གཉིས་པ་གཙོ་བོར་བསྟན་པའི་སྒོ་ནས་དང་པོ་ཡང་སྟོན་པར།དམུས་ལོང་སོགས་ཏེ། དོན་གྱི་དམུས་ལོང་ནི། ཤེས་རབ་དང་བྲལ་བའི་སྦྱིན་པ་སོགས་དང༌། ལམ་ནི། རབ་ཏུ་དགའ་བའི་ས་སོགས་དང་། གྲོང་ཁྱེར་ནི། རྣམ་མཁྱེན་ནོ། །
2025-10-13 14:06:59,656 [INFO] Time taken to process commentary text: 12.33s
2025-10-13 14:06:59,656 [INFO] Processing commentary text: འོ་ན་དེ་དག་གིས་ཡང་དག་པའི་མིག་གང་གི་ཚེ་རྙེད་ཅེ་ན། གང་ཚེ་ཤེས་རབ་སོགས་ཏེ། རབ་ཏུ་ཟིན་པ་སྟེ་མཐོང་ལམ་ཐོབ་པ་དེའི་ཚེ་མིག་རྙེད་ཅིང་དཔེར་ན་རི་མོའི་མིག་མ་བྲིས་པ་བྲིས་ཟིན་པ་ན་ཡོན་སོགས་ཐོབ་པ་ལྟར་ཕུན་སུམ་ཚོགས་པར་འགྱུར་རོ། །ཞེས་པའོ། །
2025-10-13 14:06:59,966 [INFO] Time taken to process commentary text: 0.30s
2025-10-13 14:06:59,966 [INFO] Processing commentary text: བར་བ་གཉིས་སྟོན་པར།གང་ཚེ་འདུས་བྱས་སོགས་ཏེ། འོ་ན་ཡང་དག་པའི་མིག་དེའི་་ངོ་བོ་གང་ཞེ་ན། གང་ཚེ་འདོད་ཁམས་སོགས་འདུས་བྱས་དང་། སྟོང་ཉིད་སོགས་འདུས་མ་བྱས་དང་། སེམས་བསྐྱེད་ཀྱིས་ཟིན་པ་དཀར་པོ་དང༌། དམན་པའི་ཡིད་བྱེད་ཀྱིས་ཟིན་པ་ནག་པོའི་ཆོས་སོགས་ཀྱི་སྤྲོས་པ་ཀུན་རྡུལ་ཙམ་ཡང་མི་དམིགས་པ། དེའི་ཚེ་ཤེས་རབ་ཀྱི་གྲངས་སུ་འགྲོ་སྟེ།  དཔེར་ན་ནམ་མཁའ་ཐོགས་རེག་གི་ཆོས་གང་ལའང་ཅུང་ཟད་ཙམ་ཡང་འདྲེས་པར་མི་གནས་པ་དང་འདྲ། །ཞེས་པའོ། །
2025-10-13 14:07:01,571 [INFO] Time taken to process commentary text: 1.60s
2025-10-13 14:07:01,571 [INFO] Processing commentary text: དེ་ལས་བཟློག་ན་སྒྲུབ་པ་སྒོམ་ལམ་དུ་མི་འགྱུར་ཚུལ་ནི།གལ་ཏེ་བདག་ནི་སོགས་ཏེ། འདིས་དངོས་སུ་དོན་དམ་པར་རྒྱལ་བའི་ཤེར་ཕྱིན་སྤྱད་ནས་ སེམས་ཅན་སྡུག་བསྔལ་གྱིས་རེག་པ་སྟེ་མནར་བ་རྣམས་གྲོལ་བར་བྱ་སྙམ་དུ་སེམས་པ་འདུ་ཤེས་ཕྱིན་ཅི་ལོག་ཡིན་པས་ཤེར་ཕྱིན་རྣལ་མར་སྤྱོད་པ་མ་ཡིན་པར་བསྟན་པས། ཐ་སྙད་དུ་འགྲོ་བ་སྡུག་བསྔལ་ལས་གྲོལ་བའི་རྣམ་མཁྱེན་དུ་འཕྲད་པའི་དོན་ཆེན་པོ་ཡང་བསྟན་ནམ་སྙམ། དེ་དག་རྩ་བར། །དེ་ཡི་ངོ་བོ་ཉིད་མཆོག་ཉིད། །སོགས་སོ།
2025-10-13 14:07:03,185 [INFO] Time taken to process commentary text: 1.62s
2025-10-13 14:07:03,185 [INFO] Processing commentary text: །གཉིས་པ་རྣམ་དག་སྒོམ་ལམ་ལ་རྒྱུ་དང་། དངོས་གཉིས་ལས།  དང་པོ་རྒྱུ་ལ།
2025-10-13 14:07:03,248 [INFO] Time taken to process commentary text: 0.06s
2025-10-13 14:07:03,248 [INFO] Processing commentary text: སྐྱེ་བའི་རྒྱུ་ནི། བྱང་ཆུབ་སེམས་དཔའ་གང་ཞིག་སོགས་ཏེ། བྱང་སེམས་གང་ཞིག་ཚེ་མར་སངས་རྒྱས་མཉེས་པར་བྱས་པ་སོགས་ཀྱིས་ཤེར་ཕྱིན་ལ་མངོན་པར་སྤྱོད་པའི་ཚེ། ཞི་ལྷག་ཟུང་འབྲེལ་གྱིས་ཕར་ཕྱིན་འདིར་སྤྱད་པས་ཐབས་ལ་མཁས་ཞིང་སོམ་ཉི་མེད་པར་གྱུར་པ་དེ་ནི། ཚེ་འདིར་ཤེར་ཕྱིན་ཐོས་མ་ཐག་ཡུ་ཡུམ་ལ་སྟོན་པའི་འདུ་ཤེས་བསྐྱེད་པ་དེས་ནི་བྱང་ཆུབ་ཞི་བ་སྟེ། རྣམ་དག་སྒོམ་ལམ་མྱུར་དུ་རྟོགས་པའམ་ཐོག་མར་འགྱུར་ཞེས་པ་འདི། སངས་རྒྱས་བསྟེན་དང་སོགས་སོ། །
2025-10-13 14:07:04,802 [INFO] Time taken to process commentary text: 1.55s
2025-10-13 14:07:04,802 [INFO] Processing commentary text: མི་སྐྱེ་བའི་རྒྱུ་ནི།སྔོན་སྤྱོད་ཚེ་ན་སོགས་ཏེ། སྔོན་སངས་རྒྱས་བསྙན་བཀུར་ཀྱང་སྡིག་གྲོགས་དང་ཕུང་པོ་སོགས་ལ་མངོན་ཞེན་སོགས་ཀྱི་དབང་གིས། ཡུམ་ལ་མ་དད་པས་སྤོང་བར་བྱེད་པ་སོགས་ཏེ། ཚོང་པ་ཟོང་ཟད་པ་ལྟར་སྔར་སངས་རྒྱས་བསྙེན་བཀུར་བ་སོགས་ཀྱང་དོན་མེད་དུ་སོང་ཞེས་པ་གཞན་རྣམས་ཚིག་ཟིན་ལྟར་ག་ོསླའོ།
2025-10-13 14:07:05,437 [INFO] Time taken to process commentary text: 0.64s
2025-10-13 14:07:05,437 [INFO] Processing commentary text: དེ་དག་ཆོས་ཀྱིས་ཕོངས་པའི་རྒྱུ་དག་ནི། །སོགས་སོ།  །གཉིས་པ་ལ་རྣམ་དག་སྤྱིར་བསྟན་པ་དང་། བྱེ་བྲག་ཏུ་བཤད་པ་གཉིས། །  དང་པོ་ནི།
2025-10-13 14:07:05,755 [INFO] Time taken to process commentary text: 0.32s
2025-10-13 14:07:05,755 [INFO] Processing commentary text: གཟུགས་ཀྱི་དག་པ་སོགས་ཏེ། རྩ་བར། །འབྲས་བུ་དག་པ་སོགས་དང་སྦྱར།
2025-10-13 14:07:05,771 [INFO] Time taken to process commentary text: 0.01s
2025-10-13 14:07:05,771 [INFO] Processing commentary text: གཉིས་པ་ནི།
2025-10-13 14:07:05,773 [INFO] Time taken to process commentary text: 0.00s
2025-10-13 14:07:05,775 [INFO] Processing commentary text: འབྲས་བུ་གཟུགས་དག་སོགས་ཏེ། འབྲས་བུ་ནི་ཐེག་པ་གསུམ་གྱི་དགེ་སྦྱོང་ཚུལ་གྱི་འབྲས་བུ་དང་། གཟུགས་ལ་སོགས་པའི་ཡུལ་དང་།  ཐམས་ཅད་མཁྱེན་ཉིད་ནི་སངས་རྒྱས་ཏེ། དེ་དག་ཕན་ཚུན་གཅིག་དག་པས་གཅིག་ཤོས་དག་པར་གསུངས་པ་ས་དག་པ་དེ་དག་ཆོས་དབྱིངས་ཀྱི་ངོ་བོར་ནམ་མཁའ་དང་མཚུངས་ཏེ། ངོ་བོ་དབྱེར་མེད་ཅིང་རིགས་ཐ་དད་ཚད་མས་བཅད་དུ་མེད་་པའི་ཕྱིར། །ཞེས་པ་དེ་དག་རྩ་བར། །གང་གི་ཕྱིར། །དེ་ཉིད་ཐ་དད་མ་ཡིན་ཞིང་། །སོགས་དང་སྦྱར་རོ། །
2025-10-13 14:07:07,227 [INFO] Time taken to process commentary text: 1.45s
2025-10-13 14:07:07,227 [INFO] Processing commentary text: གསུམ་པ་ལམ་ཤེས་རྣམ་པར་དག་བྱེད་ཀྱི་གཞི་ཤེས་ལ། མཚོན་བྱེད་ཀྱི་ཆོས་དགུ་ལས། དཔའ་བོ་གར་སྤྱོད་སོགས་ཏེ། བདེན་འཛིན་དང་རང་གཅེས་འཛིན་གྱིས་མི་གཡོ་བས་ན་དཔའ་བོ། །སྐྱེ་འཆི་མེད་ཀྱང་སྐྱེ་འཆི་གྱི་གར་སྤྱོད་པ་དེས། འཁོར་བའི་སྐྱོན་མཐོང་བའི་ཤེས་རབ་ཀྱི་ཕར་ཕྱིན་གྱིས་ཁམས་གསུམ་འཁོར་བ་ལས་ཡང་དག་འདས་ལ། འོན་ཀྱང་སྙིང་རྗེའི་དབར་གིས་རྣམ་པར་གྲོལ་བའང་མིན་ཏེ།  རྒྱུ་ལས་ཉོན་མོངས་བསལ་བས་འབྲས་བུ་སྐྱེ་རྒ་ན་འཆི་མེད་ཀྱང་། འགྲོ་བའི་དོན་དུ་འཁོར་བར་སྐྱེ་འཆི་སོགས་ཀྱི་ཚུལ་སྟོན་པར་བྱེད་པས་སོ། །ཞེས་པ་དེ་དག་གིས་སྲིད་ཞིའི་མཐའ་ལ་མི་གནས་པའི་ལམ་ཤེས་གཉིས་གཙོ་བོར་བསྟན་པའི་ཟླས་འབྲས་ཡུམ་ལ་ཉེ་རང་གི་གཞི་ཤེས་གཉིས་ཀྱང་སྟོན་ཏེ། རྩ་བར། །ཚུ་རོལ་ཕ་རོལ། ཞེས་པ་ནས། །ཡང་དག་ཉེ་བ་ཉིད་དུ་བཤད། །ཅེས་པའོ། །
2025-10-13 14:07:10,893 [INFO] Time taken to process commentary text: 3.66s
2025-10-13 14:07:10,893 [INFO] Processing commentary text: དེ་ནས།  འགྲོ་བ་འདི་དག་སོགས་ཏེ། འགྲོ་བ་རིགས་དྲུག་པོ་འདི་དག་མིང་བཞི་དང་གཟུགས་ཏེ་འདམ་རྫབ་ལྟ་བུའི་ཕུང་པོ་ལྔ་ལ་བདེན་གྲུབ་ཏུ་ཞེན་པའི་ཆགས་པས།  མི་བརྟན་པའི་ཕྱིར་རླུང་གི་འཁོར་ལོ་ལྟ་བུའི་འཁོར་བའི་ཀུན་ཉོན་གསུམ་རྒྱུན་མི་འཆད་པས་ན་འཁོར་ལོ་སྟེ། དེར་འཁྱམས་ལ་འགྲོ་བ་འཁྲུལ་བ་དེ་དག་ངེས་པར་འབྱུང་མི་ནུས་པས་རི་དྭགས་རྒྱར་ཆུད་པ་དང་འདྲ་བར་ཤེས་ནས།  སྙིང་རྗེ་བསྐྱེད་དེ་བདེན་ཞེན་མེད་པའི་ཤེས་རབ་དང་ལྡན་པ་བྱང་སེམས་དེས་ནམ་མཁའ་ལ་བྱ་རྒྱུ་ཡང་མི་གནས་པ་བཞིན། འཁོར་བར་ཞེན་པའི་སྒོ་ནས་གནས་པར་སྙིང་རྗེའི་དབང་གིས་རྣམ་པར་རྒྱུ། །ཞེས་པའི་ཚིག་རྐང་དང་པོ་གཉིས་ཀྱིས་བདེན་འཛིན་གྱིས་བཅིངས་པ་མི་མཐུན་ཕྱོགས་ཀྱི་གཞི་ཤེས་དང་། ཐ་མ་གཉིས་ཀྱིས་གཉེན་པོ་ཕྱོགས་ཀྱི་གཞི་ཤེས་བསྟོན་ཏེ། རྩ་བར། གཟུགས་སོགས་ཕུང་པོ་སྡོང་ཉིད་དང་། །ཞེས་པ་ནས། ཇི་སྐར་བཤད་པ་འདི་ཤེས་བྱ། །ཞེས་སོ། །
2025-10-13 14:07:15,965 [INFO] Time taken to process commentary text: 5.08s
2025-10-13 14:07:15,965 [INFO] Processing commentary text: དེ་ནས། །སྤྱོད་པ་ཡོངས་དག་སོགས་ཏེ། མཉམ་པ་ཉིད་བཞིས་བདེན་ཞེན་གྱི་སྤྱོད་པ་ཡོངས་སུ་དག་པའི་བྱང་སེམས་གང་ཞིག་གཟུགས་སོགས་ལ་བདེན་ཞེན་གྱིས་མི་སྤྱོད་པས་གཟུཊ་སོགས་ལ་རློམ་པ་བཞིའི་ཆགས་པ་ཡོངས་སུ་སྤངས་ཤིང་། །དེ་ལས་རྣམ་པར་གྲོལ་ཏེ་བདེ་གཤེགས་རྣམས་ཏེ་ཐེག་པ་གསུམ་ཀའི་བྱང་ཆུབ་ཀྱི་ཏྒྱུ་ཚང་བའི་ཤེས་རབ་སྤྱོད་ཅེས་པ། ། དེ་དག་གིས་གཟུགས་སོགས་ལ་བདེན་ཞེན་འགོག་པའི་སྦྱོར་བ་མཉམ་ཉིད་དང་བཅས་པ་གཙོ་བོར་བསྟན་པས་མཚོན་ནས་སྦྱོར་བ་གཞན་དགུ་དང་། །ཟིན་བྱ་ཉན་རང་གི་རྟོགས་རིགས་ཀྱི་སྦྱོར་བ་རྣམས་ཀྱང་སྟོན་ཏེ། །རྩ་བར། །གཟུགས་སོགས་དེ་མི་རྟག་སོགས་དང་། །ནས། །རྣམ་བཞི་དེ་ཡི་མཉམ་པ་ཉིད། །ཅེས་སོ། །
2025-10-13 14:07:18,906 [INFO] Time taken to process commentary text: 2.94s
2025-10-13 14:07:18,906 [INFO] Processing commentary text: དེ་ནས། །དེ་ལྟར་སྤྱོད་བའི་སོགས་ཏེ། །སྔར་བཤད་པ་དེ་ལྟར་སྤྱོད་བའི་བྱང་སེམས་ཀྱིས་བཟོད་པ་བརྒྱད་ཀྱིས་བདེན་བཞི་ལ་རྟག་མི་རྟག་སོགས་སུ་བདེན་པར་ཆགས་ཞེན་བཅད་ནས། །ཤེས་པ་བརྒྱད་ཀྱིས་དེ་ལས་གྲོལ་ལ་ཆགས་ཞེན་མེད་པར་གོང་ནས་གོང་དུ་འགྲོ་བ།  དཔེར་ཉི་མ་སྒྲ་ཅན་དང་བྲལ་བ་འོད་ཟེར་ལྷང་ངེར་འདུག་པས་གསལ་བ་ལྟར་བདེན་བཞིའི་གནས་ལུགས་མཐོང་བས་འོད་གསལ་བ་དང་། །མེས་རྩ་ཤིང་སྲེག་པ་བཞིན་དུ་སྒྲོ་འདོགས་སོ་གཉིས་བསྲེག་པ་ཡིན་ཞེས་པ། །དེ་དག་གིས་ཐེག་ཆེན་གྱི་མཐོང་ལམ་དངོས་སུ་བསྟན་པའི་ཤུགས་ཀྱིས་ཐེག་དམན་གྱི་མཐོང་ལམ་སྐད་ཅིག་མ་བཅུ་དྲུག་སྟོན་ཏེ། །རྩ་བར། །སྡུག་བསྔལ་ལ་སོགས་བདེན་པ་ལ། །ཞེས་སོགས་དང་སྦྱར་རོ། །
2025-10-13 14:07:22,131 [INFO] Time taken to process commentary text: 3.22s
2025-10-13 14:07:22,131 [INFO] Processing commentary text: གཉིས་པ་སྒོམ་བྱེད་ཀྱི་སྦྱོར་བ་ལ། དབང་དུ་བྱེད་པའི་རྒྱུ་འབྲས་དང་། བརྟན་པ་ཐོབ་པའི་རྒྱུ་འབྲས་གཉིས་ཀྱི་དང་པོ་ལ། དབང་དུ་བྱེད་པའི་རྒྱུ་རྣམ་རྫོགས་སྦྱོར་བ་དང་། འབྲས་བུ་རྩེ་མོའི་སྦྱོར་བ་གཉིས།  དང་པོ་ལ། །མཚོན་བྱེད་ཀྱི་ཆོས་བཅུ་གཅིག་ལས། །དང་པོ་ནི་རྩ་བར། །གཞི་ཤེས་པ་ཡི་བྱེ་བྲག་ཞེས་སོགས་ལྟར།
2025-10-13 14:07:24,995 [INFO] Time taken to process commentary text: 2.87s
2025-10-13 14:07:24,995 [INFO] Processing commentary text: བསྒོམ་བྱ་རྣམ་པ་ནི། ཆོས་རྣམས་ཐམས་ཅད་སོགས་ཏེ། །བདེན་པ་བཞིའི་ཆོས་རྣམས་ཐམས་ཅད་ཀྱི་རང་བཞིན་གཟོད་མ་ནས་རྟག་པར་འཛིན་པ་ལ་སོགས་པའི་ཉོན་མོངས་པས་དག་ཅིང་བདེན་པར་འཛིན་པ་ལ་སོགས་པའི་ཤེས་བྱའི་སྒྲིབ་པས་ཡོངས་སུ་དག་པར། །བྱང་ཆུབ་ཀྱིས་རྣམ་རྫོགས་སྦྱོར་བའི་ཤེར་ཕྱིན་གྱིས་ལྟ་བའི་ཕྱིར་ན་བྱེད་པ་པོ་སྟེ། །གང་ཟག་དང་དེ་ལས་གཞན་པའི་ཆོས་ཀུན་དོན་དམ་པར་མི་དམིགས་ཏེ། ། དེ་ལྟར་བསྒོམ་པ་འདི་ནི་མཁྱེན་པ་གསུམ་གྱི་ཤེར་ཕྱིན་མཆོག་ལ་སྤྱོད་པ་ཡིན། །ཞེས་རྐང་པ་དང་པོ་གཉིས་འཐད་པ་དང་གསུམ་པ་དམ་བཅའ་དང་། །བཞི་པ་གྲུབ་དོན་ལྟ་བུ་སྟེ། །དེ་ཡང་བྱེད་པ་པོ་ཡང་མི་དམིགས་ཞེས་པས་གཞི་ཤེས་དང་། །ཆོས་ཀུན་མི་དམིགས་ཞེས་པས་གཞན་གཉིས་ཀྱི་དོན་རྣམ་སྟེ། །དོན་རྣམ་བརྒྱ་དང་དོན་གསུམ་ཤུགས་ཀྱིས་བསྟན་ཅིང་དངོས་སུ་ཟིན་བྱེད་ཀྱི་སྤྱོར་པའི་དོན་རྣམ་དང་། ། དེ་བཞིན་དུ་ཤེས་རབ་ཕ་རོལ་ཕྱིན་མཆོག་ཅེས་པས་མཁྱེན་གསུམ་གྱི་ཤེས་ཡོད་བའ་དོན་རྣམ་དང༌།དང་ཞིན་གིས་རབ་ཕ་ལ་ཕྱིན་མཆོགཅེས་པས་མཁྱེན་གསུམ་གྱི་ཤེས་རྣམ་བརྒྱ་དང་དོན་གསུམ་དང་། ། རྐང་པ་དང་པོ་གཉིས་དང་སྤྱོད་པ་ཡིན་ཞེས་པ་གཉིས་སྡོམ་པས་རྟག་འཛིན་སོགས་ཀྱི་གཉེན་་པོ་རྣམ་རྡོགས་སྦྱོར་བ་བརྒྱ་དང་དོན་གསུམ་རྣམས་བསྟན་ཏེ། །རྩ་བར། །མེད་པའི་རྣམ་པ་ནས་བཟུ་་སྟེ། །ཞེས་པ་ནས་གསུམ་བཅུ་རྩ་དགུ་དག་ཏུ་བཞེད། །ཅེས་པའི་བར་དང་སྦྱར་རོ།
2025-10-13 14:07:35,905 [INFO] Time taken to process commentary text: 10.91s
2025-10-13 14:07:35,905 [INFO] Processing commentary text: །གཉིས་པ་སྦྱོར་བ་ལ་རྟེན་སོགས་ལྔ་ལས། རྟེན་དང་ངོ་བོ་གཉིས་ནི། རྒྱལ་བ་ལི་སོགས་ཏེ། བྱང་སེམས་ཤེར་ཕྱིན་ལ་བདེན་འཛིན་གྱིས་མི་ཚུགས་པར་སྤྱོད་ཚུལ་ཇི་ལྟར་བརྩོན་ཞེས་ཞུས་པའི་ལན་དུ། ། ཡུལ་ཕུང་ཁམས་ལ་བདེག་ཞེན་རྡུལ་ཙམ་གྱིས་ཀྱང་བརྩོན་བར་མི་བྱེད་ཅིང་ཡུལ་ཅན་ཕུང་པོར་བདེན་ཞེན་མེད་པའི་སྦྱོར་བ་ལ་ཡང་བདེན་ཞེན་གྱིས་མི་བརྩོན་བ་དེ་ནི། །བྱང་ཆུབ་ཀྱི་གནས་བ་བཀག་པ་དང་སྦྱོར་བ་བཀག་པའི་སྦྱོར་བས་ཤེར་ཕྱིན་ལ་བརྩོན་ཚུལ་ཡིན་ལ། ། གང་ཞིག་ཡུལ་མཁྱེན་གསུམ་གྱི་ཆོས་འདི་སྤྲུལ་པ་དང་སྒྱུ་མ་ལྟར་ཡོད་མེད་གང་དུའང་བརྟགས་དཀའ་བས། །རིམ་པ་ལྟར་ཟབ་པ་དང་གཏིང་དཔག་དཀའ་བ་དང་ཚད་མེད་པ་དེ་ཐོས་ནས་མི་སྐྲག་ཞིང་སོམ་ཉི་མེད་པར་དེ་བཞིན་ཏུ་ཞི་ལྷག་ཟུང་འབྲེལ་གྱིས་སློབ་པས་མྱུར་དུ་ལུང་བསྟན་འཐོབ་པར་འགྱུར་ལ། །དེ་ཡང་དགེ་བའི་རྩ་བ་ཡོངས་སུ་སྨིན་པས་ཡུམ་འཛིན་པ་ལས་ཕྱིར་མི་ལྡོག་པར་གོང་ནས་གོང་དུ་ཕྱིར་ཞིང་སྦྱོར་བར་བྱེད་པའི་སེམས་ཅན་དེ་ནི། ། སྔོན་དུས་རིང་མོ་ནས་ཐེག་ཆེན་ལ་ཞུགས་ཞིང་འདྲེས་པར་བྱས་པ་ཡིན་པར་རིག་པར་བྱ་ཞིང་། སངས་རྒྱས་བྱེ་བ་ཁྲག་ཁྲིག་མང་པོ་ལ་གཙུག་ལག་ཁང་ཕུང་བ་ལ་སོགས་པས་ལྷག་པར་བྱ་བ་བྱས་པ་ཡིན་ཞེས། །འདིར་བསྟན་སྦྱོར་བ་ལ་ངོ་བོའི་སྒོ་ནས་ལྔ་དང་། །རྟེན་སྒོ་ནས་བརྒྱད་དང་། །སྦྱོར་བ་རྫོགས་པའི་ཐབས་ཀྱི་སྒོ་ནས་བཞི་དང་།འབྲས་བུའི་སྒོ་ནས་གཉིས་དང་།  དུས་ཀྱི་སྒོ་ནས་གཅིག་སྟེ་ཉི་ཤུ་ལས། །དང་པོ་ལྔ་དང་། གཉིས་པའི་ནང་ནས་སྦྱོར་ལམ་དྲོད་ཀྱི་ལུང་བསྟན་འཐོབ་པའི་དེ་དང་། །རྩེ་མོའི་ཕྱིར་མི་ལྡོག་པའི་དེ་དང་། །སོམ་ཉི་མེད་ཅེས་པའི་ཤུགས་ཀྱིས་ཚོགས་ལམ་པ་དབང་རྡུལ་གྱི་ཚེགས་ཆེན་ཡུན་རིང་རྟོགས་པའི་སྦྱོར་བ་རྣམས་དང་། །སྦྱོར་བའི་སྣོད་རྣམས་ཀྱང་བསྟན་ཏེ། རྩ་བར། སངས་རྒྱས་རྣམས་ལ་ལྷག་པར་བྱས། །ཞེས་པ་ནས། །ལུང་བསྟན་ཕྱིར་མི་ལྡོག་ཉིད་དུང་། །ཞེས་པའི་བར་དང་སྦྱར་རོ། །
2025-10-13 14:07:52,610 [INFO] Time taken to process commentary text: 16.70s
2025-10-13 14:07:52,610 [INFO] Processing commentary text: སྦྱོར་ལམ་བཟོད་པར་རྣམ་མཁྱེན་གྱི་བར་ཚད་ཀྱི་ཆོས་ལས་ངེས་པར་འབྱུང་བའི་སྦྱོར་བ་ནི། །དགོན་པའི་ལམ་ནི་སོགས་ཏེ། །ཆོམ་རྐུན་སོགས་ཀྱིས་འཚེ་བའི་མི་མེད་དགོན་པའི་ལམ་ནི། ཞེས་སོགས་དང་། གནག་རྫི་ནི་ཕྱུགས་རྫི་བ་དང་གྲོང་སོགས་ཀྱི་མཐའི་མཚམས་ཀྱི་ནགས་ཚལ་ཞེས་སོགས་སོ། ། དེ་བཞིན་དུ་རང་གཞན་འཁོར་བའི་འབྲོག་དགོན་པ་ལས་གྲོལ་བའི་་བྱང་ཆུབ་ཀྱི་གྲོང་ཁྱེར་ཡོངས་སུ་ཚོལ་ཕྱིར་གྲངས་མེད་གསུམ་སོགས་ཀྱི་བཤུལ་ཐག་རིང་བའི་ལམ་དུ་བགྲོད་པའི་ཚེ། །རྒྱལ་པའི་ཤེར་ཕྱིན་འིད་ཉན་བསམ་སྒོམ་པའི་ཐབས་ཤེས་ཀྱི་རྟོགས་པ་བརྟན་པོའི་མཚན་མ་གང་ཐུབ་དེ་ནི། །ཞེས་སོགས་དང་། །ཉན་ཐོས་དགྲ་བཅོམ་དང་རྐྱེན་རྟོགས་ཀྱི་སར་ལྷུང་བས་འཇིགས་པ་མིན། །ཞེས་སོ། །
2025-10-13 14:07:54,745 [INFO] Time taken to process commentary text: 2.15s
2025-10-13 14:07:54,745 [INFO] Processing commentary text: སྦྱོར་ལམ་ཆོས་མཆོག་ཏུ་འཕགས་པའི་ལམ་གྱི་བར་ཆད་མེད་པའི་སྦྱོར་བ་ནི། མི་ཞིག་རྒྱ་མཚོ་སོགས་ཏེ། དེ་བཞིན་དུ་རི་ཤིང་ལ་སོགས་པའི་མཚན་མ་ལྟ་བུའི་མཐོང་སྤང་གཟུང་འཛིན་གྱི་རྣམ་རྟོག་རགས་པའི་མཚན་མ་ནུབ་ནས་མ་མཐོང་བས། །བྱང་ཆུབ་དམ་པར་རབ་ཏུ་ཞུགས་པ་ཆོས་མཆོག་པ་ལྟ་བུས་རྒྱལ་བའི་ཤེར་ཕྱིན་འདི་ཉན་བསམ་སྒོམ་གསུམ་ལ་སྤྲོ་བར་རིག་པར་བྱ་སྟེ། ། དེས་མངོན་སུམ་ལུང་བསྟན་མ་ཐོབ་ཀྱང་རིང་པོར་མི་ཐོགས་པར་སངས་རྒྱས་ཀྱི་ཆོས་སྐུའི་བྱང་ཆུབ་དང་། དེའི་རྒྱུ་མཐོང་ལམ་གྱི་རྒྱ་མཚོར་བདག་རེག་པར་འགྱུར་རོ་སྙམ་པས་སོ་ཞེས་པའོ། །
2025-10-13 14:07:56,065 [INFO] Time taken to process commentary text: 1.31s
2025-10-13 14:07:56,065 [INFO] Processing commentary text: ཐེག་ཆེན་མཐོང་ལམ་དུ་རྫོགས་པའི་བྱང་ཆུབ་དང་ཉེ་བར་སྦྱོར་བ་ནི། ། དཔྱིད་དུས་བཟང་ལ་སོགས་ཏེ། །དཔྱིད་ཀ་དུས་ལོག་མེད་པས་དུས་བཟང་ལ་སྡོང་པོ་ལོ་མ་རྙིང་པ་ལྷགས་པ་སྟེ། །བྲུལ་བར་གྱུར་ན་ཡལ་གས་མྱུར་དུ་ལོ་འབྲས་གསར་བ་བསྐྲུན་པ་ལྟར། ། སོ་སྐྱེ་སའི་རྣམ་རྟོག་གི་ལོ་འདབ་རྙིང་པ་སྤངས་ནས་ཟག་པ་མེད་པའི་ཆོས་ཀྱི་ལོ་འདབ་གསར་བ་སྐྱེས་པའི་མཐོང་ལམ་གྱི་ཤེར་ཕྱིན་འདི་སུ་ཡི་ལག་ཏུ་ཐོབ་པ། །མྱུར་དུ་འདྲེན་པ་རྣམས་ཀྱི་ལོངས་སྤྱོད་རྫོགས་པའི་སྐུའི་བྱང་ཆུབ་ཀྱི་འབྲས་བུ་སྨོན་པ་འཐོབ་ཅེས་པའོ། །
2025-10-13 14:07:57,077 [INFO] Time taken to process commentary text: 1.01s
2025-10-13 14:07:57,077 [INFO] Processing commentary text: ས་བདུན་པ་མན་ཆད་ཀྱི་སྒོམ་ལམ་དུ་རྫོགས་པའི་བྱང་ཆུབ་མྱུར་བའི་སྦྱོར་བ་ནི། །དཔེར་ན་བུད་མེད་སྦྲུམ་གང་སོགས་ཏེ། །བུད་མེད་སྦྲུམ་མ་གང་ཟས་སྐོམ་གྱི་གདངས་ཁ་འགག་པ་དང་ལུས་ལྕི་ཞིང་ཉམ་ཆུང་བ་ལ་སོགས་པའི་སྡུག་བསྔལ་གྱིས་ཉེན་པར་གྱུར་པ་དེ་ནི། །དེ་ཡི་བུ་བཙའ་བའི་དུས་ལ་འབབ་པས་བུ་དེ་མྱུར་དུ་མངལ་སྦུབས་ཀྱི་སྡུག་བསྔལ་ལས་གྲོལ་བར་སྐྱེ་བར་འགྱུར་ཅེས་བྱ་ལ། ། དེ་བཞིན་དུ་ས་བདུན་གྱི་བྱང་ཆུབ་སེམས་དཔའ་མང་ལ་སྦུབས་ཀྱི་དྲི་མ་ལྟ་བུའི་ས་བདུན་གྱི་ངོ་སྐལ་གྱི་སྒོམ་སྤང་ཀྱི་དྲི་མ་སྦྱོང་ཕྱིར། །རྒྱལ་བའི་སྒོམ་ལམ་གྱི་ཤེར་ཕྱིན་ཉན་བསམ་སྒོམ་གསུམ་ལ་དགའ་བ་དང་འདུན་པ་གོང་འཕེལ་དུ་བསྐྱེད་པས་དྲི་མ་དེ་དག་ལས་མྱུར་དུ་གྲོལ་ནས་སྤྲུལ་བའི་སྐུའི་བྱང་ཆུབ་ལ་རེག་ཅེས་པའོ། །
2025-10-13 14:08:00,565 [INFO] Time taken to process commentary text: 3.49s
2025-10-13 14:08:00,565 [INFO] Processing commentary text: སངས་རྒྱས་པར་ཆོས་འཁོར་བསྐོར་བའི་ནུས་པ་ཐོབ་ནས་རྟག་ཏུ་གཞན་དོན་བྱེད་པའི་སྦྱོར་བ་དང་། སྦྱོར་བ་རྫོགས་པའི་ཐབས་ཀྱི་སྒོ་ནས་ཕྱེ་བ་ལྔ་སོགས་ནི། །ཤེས་རབ་ཕ་རོལ་ཕྱིན་མཆོག་སྤྱོད་ཚེ་སོགས་ཏེ། བདེན་ཞེན་མངོན་གྱུར་སྤོང་བས་ཤེར་ཕྱིན་མཆོག་ལ་སྤྱོད་པའི་ཚེ་དག་སའི་རྣལ་འབྱོར་བ་གཟུགས་སོགས་ཀྱི་ཡོན་ཏན་འཕེལ་བ་དང་སྐྱོན་ཡོངས་སུ་འགྲིབ་པ་དང་། ། དགེ་བའི་ཆོས་དང་མི་དགེ་བའི་ཆོས་མིན་དང་། དེ་དག་གི་བསམ་གྱིས་མི་ཁྱབ་པའི་གནས་ཚུལ་ཆོས་དབྱིངས་སོགས་བདེན་ཞེན་གྱིས་མི་མཐོང་ཞིང༌། །རང་གཅེས་འཛིན་སྤོང་བས་མྱང་འདས་ཀྱི་མཐའ་ལ་མི་རེག་པར་རྟག་ཏུ་གཞན་དོན་བྱེད་པ་དེ་ནི་ཤེར་ཕྱིན་ལ་ཚུལ་བཞིན་དུ་གནས་སོ། །
2025-10-13 14:08:03,696 [INFO] Time taken to process commentary text: 3.13s
2025-10-13 14:08:03,696 [INFO] Processing commentary text: གང་ཞིག་ཤེར་ཕྱིན་འདིར་སྤྱོད་པ་སངས་རྒྱས་ཀྱི་རྒྱུ་དང་འབྲས་བུའི་ཆོས་རྣམས་ལ་མཚན་གཞི་དང་མཚན་ཉིད་ཀྱི་མཚན་མ་དང་མཚོན་བྱའི་ངོ་བོར་རྣམ་པར་མི་རྟོག་སྟེ། །དེ་ཡང་རྒྱུའི་ཆོས་དད་སོགས་ཀྱི་སྟོབས་ལྔ་དང་། །རྫུ་འཕྲུལ་གྱི་རྐང་པ་སོགས་དང་།འབྲས་བུའི་ཆོས་སྟོབས་བཅུ་མི་འཇིགས་པ་བཞི་ལ་སོགས་པའི་བྱང་ཆུབ་ཞིང་ལ་ཡང་རྣམ་པར་མི་རྟོག་གོ། ། ཞེས་སྦྱོར་བ་ཞིའམ་ལྔ་གཙོ་བོར་བསྟན་པས་གཞན་རྣམས་ཤུགས་ཀྱིས་བསྟན་ཏེ། །དེ་དག་རྩ་བར། །ངེས་འབྱུང་བར་ཆད་མེད་བཅས་དང་། །ནས། །དེ་ནས་དག་པ་མཚམས་དང་བཅས། །ཞེས་པའི་བར་དང་སྦྱར་རོ། །
2025-10-13 14:08:07,021 [INFO] Time taken to process commentary text: 3.33s
2025-10-13 14:08:07,021 [INFO] Processing commentary text: གསུམ་པ་སྦྱོར་བའི་ཡོན་ཏན་ནི། རྣམ་པར་མི་རྟོག་སོགས་ཏེ། །དེ་ལྟར་ཆོས་གང་ལའང་བདེན་པར་རྣམ་པར་མི་རྟོག་ཞིང་ཟབ་མོའི་དོན་ལ་སོམ་ཉི་སོགས་ཀྱི་རྣམ་རྟོག་དང་བྲལ་བར་སྦྱོར་བ་བསྒོས་པ་ལ་འདུད་ཀྱིས་བར་ཆད་བརྩམས་ཀྱང་སངས་རྒྱས་ཀྱིས་བྱིན་གྱིས་བརླབས་པས་དེས་མི་ཚུགས་པར་རང་དབང་དུ་སྤྱོད་ཅེས་པ། །  དཔེར་ན་དགྲའི་མཚོན་ཆ་ཐབས་ཀྱིས་ལེན་པ་དང་གཉེན་ལ་གོ་ཆ་སྐོན་པ་དང་ལག་ཏུ་མཚོན་ཆ་གཏད་དེ་དཔའ་བསྐྱེད་བའི་རིམ་པ་ལྟར། །དང་པོར་སྦྱོར་བ་བསྒོམ་པ་ལ་དེས་མི་ཚུགས་པར་བྱིན་གྱིས་བརླབས་པས་བདུད་ཀྱི་མཐུ་བརྩོམ་པ་དང་། །དེ་ནས་སྤྱོར་བ་ཁྱད་པར་དུ་བསྐྱེད་པའི་དོན་དུ་ཐུགས་ཀྱིས་དགོངས་ཤིང་མཁྱེན་པ་དང༌། །ཡེ་ཤེས་ཀྱི་སྤྱན་གྱིས་མངོན་སུམ་དུ་མཛད་པའི་ཡོན་ཏན་སོགས་དང་ལྡན་པས་དེ་ལྟར་སྤྱོད་པ་འདི་ནི་ཤེས་རབ་ཕ་རོལ་སོགས་སོ། །
2025-10-13 14:08:11,635 [INFO] Time taken to process commentary text: 4.61s
2025-10-13 14:08:11,635 [INFO] Processing commentary text: རྩ་བར། །བདུད་ཀྱི་མཐུ་བཅོམ་སོགས་སོ། །སྤྱོར་བའི་ཡོན་ཏན་བཅུ་བཞི་ནི། །ནུས་པ་ཆུང་འབྲིང་ཆེ་བའི་སྐབས། །བདུད་ཀྱིམཐུ་བཅོམ་སངས་རྒྱས་ཀྱིས། །དགོངས་ཤིང་མཁྱེན་དང་མངོན་སུམ་མཛད། །བྱང་ཆུབ་ཉེར་འགྱུར་དོན་ཆེན་སོགས། །ཡུམ་དཔྱད་ཡུལ་དུ་ཡུམ་སྤྱོད་དང་། །  ཡོན་ཏན་རྫོགས་འགྱུར་ཕྱི་མར་ཡང་། །ཡུམ་དོན་སྨྲ་བའི་སྐྱེས་བུ་འགྱུར། །བདུད་ཀྱིས་རྣམ་མཁྱེན་ལས་མི་ཕྱེད། །ཐུན་མོང་མིན་པའི་དགེ་རྩ་སྐྱེ། །གཞན་དོན་དམ་བཅས་བཞིན་དུ་སྒྲུབ། །ཕྱི་མར་རླབས་ཆེན་དགེ་འབྲས་འཛིན། །བདོག་ཀུན་སྟེར་སོགས་གཞན་དོན་ནུས།། ཕྱི་མར་ཡུམ་ཉེད་ངེས་པར་འཐོབ། །ཅེས་སོ། །
2025-10-13 14:08:23,225 [INFO] Time taken to process commentary text: 11.59s
2025-10-13 14:08:23,225 [INFO] Processing commentary text: བཞི་བ་སྦྱོར་བའི་སྐྱོན་ལ། །སྤྱོར་བ་འགལ་རྐྱེན་ཉེར་གསུམ་ནི། སྤོབས་པ་མྱུར་བུལ་ལུས་སེམས་ཀྱི། གནས་ངན་ལེན་གྱིས་ཡུམ་སྤྱད་དང་། །རིགས་པ་མིན་པས་ཡུམ་སྤྱོད་དང་། ཡུམ་ལས་ཕྱིར་ཕྱོགས་རྒྱུ་མཚན་འཛིན། །ཐེག་དམན་འབྲས་འདོད་རྣམ་མཁྱེན་གྱི། རྒྱུ་ལ་དད་ཉམས་རྩ་བ་བོར། །གྱ་ནོམ་རོ་ཉམས་ཇོ་བོར་འདྲ།   རྣམ་མཁྱེན་འདོད་ཀྱང་དམན་མདོ་ལས། །འཚོལ་ཡུམ་ཀུན་ཏུ་འཛིན་པ་དང་། ཆེད་དུ་བྱ་ཉམས་གླང་རྗེས་ལས། །འཚོལ་དང་ནོར་བུ་འདོད་རྒྱ་མཚོ། །རྨིག་རྗེའི་ཆུ་སྙོམ་དེར་འཚོལ་འདྲ། རྒྱུ་འབྲས་འབྲེལ་ཉམས་རྣམ་རྒྱལ་ཁང་། ཉི་ཟླའི་ཚད་ཀྱིས་བྱེད་འདོད་འདྲ། །ཐེག་གཉིས་འདྲར་འཛིན་སྐུ་གསུམ་གྱི། །རྒྱུ་ལས་ཉམས་པ་འཁོར་བསྒྱུར་ངང་། །རྒྱལ་ཕྲན་འབྲས་ཆན་རོ་བརྒྱའི་ཟས། །ནོར་བུ་རིན་ཐང་ཆེ་ཆུང་སྙོམ། །འདི་བདུན་ཐེག་ཆེན་ལས་ཉམས་རྒྱུ། །  འདོད་ཡོན་ལ་སྤོབས་ཡུམ་ཡི་གེར། །བྲིས་པ་ཙམ་དང་དངོས་མེད་དང་། །ཡི་གེ་ཡི་གེ་མེད་རྣམས་ལ། །ཡུམ་དུ་ཞེན་དང་ཡུལ་ཡིད་བྱེད། །རྙེད་བཀུར་གྲགས་འདོད་ལམ་མིན་པའི། །བདུད་ཀྱི་ཚིག་ལས་ཐབས་མཁས་འཚོལ། །འདི་བརྒྱད་ཐེག་ཆེན་ལས་གཡེང་རྒྱུ། །བདུད་ཀྱིས་འབྱེད་དང་བཅོས་མ་བསྒྲུབ། །སྟོན་པར་སྤྲུལ་པར་དགའ་དད་བསྐྱེད། །
2025-10-13 14:08:53,628 [INFO] Time taken to process commentary text: 30.40s
2025-10-13 14:08:53,628 [INFO] Processing commentary text: མཐུན་རྐྱེན་མ་ཚང་ཉེར་གསུམ་ནི། ཉན་པ་པོ་དང་འཆད་པ་པོ། ཡུམ་ལ་འདུན་དང་སྙོམ་ལས་ཆེ། ཡུལ་ལ་འདུན་པ་ཐ་དད་དང་། དེ་བཞིན་འདོད་ཆུང་སྦྱངས་ཡོན་ཏན། དགེ་དང་བདོག་ཀུན་གཏོང་ནོར་སྦྱིན། མགོ་སྨོས་གོ་དང་ཆོས་ཤེས་དང་། ཕྱིན་དྲུག་ཐབས་མཁས་གཟུངས་ཐོབ་དང་། ཡི་གེར་འདྲི་འདོད་སྒྲིབ་ལྔ་བྲལ། འཆད་པོ་དེ་དག་ལས་ལྡོག་དང་། འཆད་པོ་གཅིག་པུར་དགའ་བ་དང་། སྐབས་མི་འབྱེད་དང་ཟང་ཟིང་འདོད། །  སྲོག་སྐྱོན་མུ་གེ་ཆོམ་རྐུན་ཕྱོགས་། འགྲོ་འདོད་བསོད་སྙོམས་སྟེར་བའི་ཁྱིམ། །བལྟ་འདོད་ཉན་པོ་དེ་ལས་ལྡོག་། ངན་འགྲོར་ཕྱིར་ཕྱོགས་བདེ་འགྲོར་སྲེད། ཅེས་སོ།
2025-10-13 14:09:04,175 [INFO] Time taken to process commentary text: 10.55s
2025-10-13 14:09:04,175 [INFO] Processing commentary text: དེ་དག་སྨྲ་བའི་ཟླ་བ་སོགས་ཏེ། དོན་ཐམས་གསལ་བར་བྱེད་པས་ན་སྨྲ་པའི་ཟླ་བ་སངས་རྒྱས་ལ་རབ་འབྱོར་གྱིས་ཞུས་པ་ཡོན་ཏན་ཅན་གྱི་སྦྱོར་བ་བསྒོམ་པ་ལ་དགའ་བ་རྣམས་ཀྱི་བདུད་ཀྱིས་བར་དུ་གཅོད་པ་དང་གཅོད་པར་འགྱུར་པའི་ལས་གང་དག་ཡིན་ལགས་ཞེས་ཞུས་པའི་ལན་དུ། སྟོན་པས་བཀའ་སྩལ་བ། དེ་ལ་མང་ཡང་ཅུང་ཟད་འདིར་བརྗོད་ན་ཤེར་ཕྱིན་འདི་ཡི་གེར་འདྲི་བ་སོགས་ཀྱི་ཚེ། སྔ་ཕྱིའི་མཐའ་མ་བརྟགས་པར་སྤོབས་པ་ཡུལ་ཐ་དད་ལ་ཐ་དད་དང་།  ཡུལ་གཅིག་ལའང་རྣམ་པ་དུ་མ་མྱུར་བར་འབྱུང་ཞིང་དེ་ནི་ཕྱིས་སྔ་ཕྱི་དཔྱད་པ་ན་མི་བརྟན་པར་ཡུམ་འདྲི་བ་སོགས་ཀྱིས་འགྲོ་བའི་དོན་མ་བྱས་པར་བར་མ་དོར་གློག་བཞིན་མྱུར་དུ་ཡང་སྔར་གྱི་ངེས་པ་དེ་ལས་ཡོངས་སུ་ཉམས་ཞེས་པ་སྦོབས་པ་མྱུར་བའི་སྐྱོན་གྱི་གཟུང་བས་སོ།
2025-10-13 14:09:07,997 [INFO] Time taken to process commentary text: 3.82s
2025-10-13 14:09:07,997 [INFO] Processing commentary text: ཕྱིར་ཕྱོགས་པའི་རྒྱུ་མཚན་འཛིན་པའི་བདུད་ལས་ནི། །ཡུམ་འདི་བཤད་པའི་ཚེ་ཁ་ཅིག་རྒྱལ་བའི་བཀའ་ཡིན་མིན་ཏུ་སོམ་ཉི་ཟ་བར་འགྱུར་ཏེ། །འདི་ལྟར་བདག་གི་མིང་སོགས་ལུང་དུ་མ་བསྟན་པས་སོ་སྙམ་དུ་བསམ་ནས་འདི་ནི་རྒྱལ་བའི་བཀའ་མ་ཡིན་ནོ་ཞེས་ཉན་པར་མི་འགྱུར་བར་ཆོས་སྤོང་བར་འགྱུར་བའི་རྒྱུའོ།  དེ་ལྟར་བདུད་ཀྱིས་བྱིན་གྱིས་བརླབས་པའི་གང་ཟག་མི་ཤེས་པ་དེ་དག་རྩ་བ་ལྟ་བུའི་ཡུམ་བོར་ནས་ནི་རྣམ་མཁྱེན་གྱི་རྒྱུ་ལ་རྨོངས་པས་ཡལ་འདབ་ལྷ་བུ་དམན་པའི་བྱང་ཆུབ་དོན་དུ་གཉེར་ཞིང་དེའི་སྡེ་སྣོད་ཚོལ་བར་གྱུར་རོ། །ཞེས་པ་རྣམ་མཁྱེན་གྱི་རྒྱུ་ལ་དང་ཞེན་ཉམས་པའི་བདུད་ལས་ཏེ་ཐེག་ཆེན་གྱི་རྒྱུ་ལས་ཉམས་པའོ།  གླང་པོ་རྙེད་ཀྱང་དེའི་ཚེ་དེའི་མཚན་ཉིད་མི་འཚོལ་བར་དེའི་རྨིག་རྗེས་ལས་ནི་དེའི་མཚན་ཉིད་འཚོལ་བ་ལྟར་ཤེར་ཕྱིན་ཐོས་ཚེ་རྣམ་མཁྱེན་མི་འཚོལ་བར། ཐེག་དམན་གྱི་མདོ་ལས་རྣམ་མཁྱེན་འཚོལ་བ་དེ་བཞིན་ནོ། །ཞེས་པ་རྣམ་མཁྱེན་དོན་དུ་གཉེར་ཡང་དེའི་ཐབས་དམན་པའི་སྡེ་སྣོད་ལས་ཚོལ་བ་ཐེག་པའི་མཆོག་ཡུམ་ཀུན་ཏུ་འཛིན་པ་ཉམས་པའི་བདུད་ལས་ཏེ་རྒྱུ་འབྲས་གཉིས་ཀ་ལས་ཉམས་པའོ། །
2025-10-13 14:09:15,717 [INFO] Time taken to process commentary text: 7.72s
2025-10-13 14:09:15,717 [INFO] Processing commentary text: དཔེར་ན་ལ་ལས་རོ་བརྒྱ་ལྡན་པའི་ཟས་མཆོག་རྙེད་ཀྱང་ཞག་དྲུག་ཅུ་པའི་འབྲས་ཆན་སོགས་དེ་དང་སྙོམ་ནས་ཟས་ངན་འཚོལ་བ་ལྟར། །བྱང་སེམས་ཤེར་ཕྱིན་འདི་རྙེད་ཅིང་དེ་དང་དམན་པའི་སྡེ་སྣོད་གཉིས་སྙོམ་ནས་དགྲ་བཅོམ་ས་ཡི་བྱང་ཆུབ་བམ་དེའི་སྡེ་སྣོད་ཀྱིས་བླ་མེད་བྱང་ཆུབ་ཚོལ་བར་བྱེད་པ་དེ་བཞིན་ནོ། །ཞེས་པ་ཐེག་པ་ཆེ་ཆུང་གི་སྡེ་སྣོད་གཉིས་འདྲ་བར་འཛིན་པ་གོང་ན་མེད་པའི་སྐུ་གསུམ་གྱི་རྒྱུ་དང་གྱ་ནོམ་པའི་རོ་མྱང་ལས་ཉམས་པའོ། །
2025-10-13 14:09:17,486 [INFO] Time taken to process commentary text: 1.77s
2025-10-13 14:09:17,486 [INFO] Processing commentary text: བཀུར་སྟི་དང་སྙན་གྲགས་ཀྱི་བསྟི་སྟང་དང་ཟས་གོས་ལ་སོགས་པའི་རྙེད་པ་འདོད་ཅིང་དེ་དག་ལ་བལྟ་བའི་སྲིད་པ་དང་བཅས་པའི་སེམས་ཀྱིས་དེ་དག་སྟོབ་པའི་ཁྱིམ་པ་དང་འདྲིས་ཤིང་བསྟེན་པར་བྱེད་པ་དང་ལྡན་ཞིང་། ཞེས་པ་ཐེག་ཆེན་ལས་གཡེང་བའི་རྒྱུའི་བདུད་ལས་བདུན་པ་དང་། །བདུད་ཀྱིས་དེད་ཀྱིས་སྟོན་པའི་ཚིག་འདི་ཆོས་ཡིན་གྱི་ཡུམ་ནི་ཆོས་མ་ཡིན་ཞེས་ཆོས་དང་གང་ཟག་གི་བར་དབྱེན་བྱེད་པ་དང་། མི་སྡུག་པ་སྒོམ་ཚུལ་སོགས་ལམ་བཅོམ་མ་ཉེ་བར་སྒྲུབ་པ་དང་། ། སངས་རྒྱས་སྦྲུལ་ནས་དད་པ་བསྐྱེད་དུ་འཇུག་པ་སོགས་ཀྱིས་ཐེག་ཆེན་གྱི་ཆོས་ཡུམ་འདི་བཏང་ནས་བདུད་ཀྱིས་སྟོན་པའི་མདོ་སོགས་ཆོས་མིན་ལ་གོམས་པར་བྱེད་བའི་བྱ་བ་སྤྱོད་འགྱུར་བ་ཐབས་ལ་མཁས་པའི་ལམ་ཐེག་ཆེན་བོར་ནས་བདུད་ཀྱིས་བསྟན་པ་སོགས་ཀྱི་ལམ་གོལ་བར་འགྲོ་བ་འདི་ནི། ཐེག་ཆེན་ལས་གཡེང་བའི་རྒྱུ་བརྒྱད་པ་ལས་མ་ཡིན་པའི་ཐབས་མཁས་ཚོལ་བའི་བདུད་ཀྱི་ལས། །ཞེས་པ་འདིས་ཤུགས་ལ་འགལ་རྐྱེན་ཉེར་གསུམ་གྱི་ཐ་མ་གསུམ་ཡང་བསྟན་ནོ། །
2025-10-13 14:09:25,116 [INFO] Time taken to process commentary text: 7.63s
2025-10-13 14:09:25,116 [INFO] Processing commentary text: ཉན་པ་པོ་གང་དག་ཡུམ་འདི་བཤད་པའི་ཚེ་ན་ཡུམ་ལ་འདུན་ཅིང་འདོད་ཆུང་ཆོག་ཤེས་ལ་སོགས་པས་ལས་འབྲས་ལ་ཡིད་ཆེས་པས་དད་པར་གྱུར་ནས་འདི་ནི་ཉན་དུ་སོང་བ་ལས། ། འཆད་པ་པོ་ཆོས་སྨྲ་བ་སྙོམས་ལས་ལ་སོགས་པའི་བྱ་བ་ངན་པ་དང་ལྡན་པར་རིག་ནས་དད་པ་དང་བྲལ་བས་དགའ་བ་མེད་ཅིང་དོན་དུ་གཉེར་བའི་དོན་དང་བྲལ་བས་ཡིད་མི་བདེ་བར་གྱུར་ནས་གཞན་དུ་འགྲོ། །ཞེས་པ་འདིས་མཏུན་རྐྱེན་མ་ཚང་བ་ཉེར་གསུམ་ལས་སློབ་དཔོན་ལ་བརྟེན་པ་བཅུ་བཞི་སོགས་བསྟན་ནོ།  གཞན་ཡང་སྦྱོར་བ་བསྒོམ་པ་དེ་ཡི་ཆོ་ན་བདུད་ཀྱི་ལས་འོག་ནས་འབྱུང་བ་འདི་དག་འབྱུང་བར་འགྱུར་ཏེ། །གང་ཟག་གང་དག་གིས་ནི་དགེ་སློང་མང་པོ་དཀྲུགས་ནས་ཡུམ་འདི་འཛིན་པར་མི་འགྱུར་བའི་བར་ཆད་རྣམ་པ་མང་པོ་སྔར་བསྟན་པ་ལས་གཞན་ཡང་འབྱུང་བར་འགྱུར་རོ། །ཞེས་པ་འདིས་སྔར་མ་བསྟན་པའི་བདུད་ལས་གཞན་རྣམས་ཀྱང་བསྟན་ནོ། །
2025-10-13 14:09:30,976 [INFO] Time taken to process commentary text: 5.86s
2025-10-13 14:09:30,981 [INFO] Processing commentary text: དེ་ལྟར་ཡུམ་ལ་བརྩོན་པ་ལ་བར་ཆད་མང་པོ་འབྱུང་བའི་རྒྱུ་མཚན་གང་ཞེ་ན། །ནོར་བུ་རིན་ཆེན་རིན་ཐང་མེད་པ་ཡུན་རིང་མོ་ནས་བསོད་ནམས་བསགས་ཤིང་རྒྱ་མཚོར་ཞུགས་པ་སོགས་དཀའ་བ་མང་པོས་རྙེད་དགོས་པས་དཀོན་ཅིང་རྙེད་ཀྱང་དགྲ་མང་བ་ལྟར་། རྒྱལ་བའི་ཡུམ་ཤེར་ཕྱིན་ཡང་དཀོན་ལ་དེ་ཉན་བསམ་སྒོམ་གསུམ་བགྱི་བ་ལ་ཡང་དུས་རྟག་ཏུ་འཚེ་བའི་བར་ཆད་མང་ལ།  དེ་ཡང་ཐེག་ཆེན་ལ་སྔོན་དུས་རིང་མོ་ནས་གོམས་པར་མ་བྱས་པས་ན་གསར་དུ་ཞུགས་པའི་བྱང་སེམས་ཅན་སྔོན་སངས་རྒྱས་མང་པོ་ལ་བསྙེན་བཀུར་བ་སོགས་རྒྱ་ཆེན་མ་བྱས་པས་བློ་ཆུང་བ་གང་ཞིག་དཀོན་པའི་རིན་ཆེན་ཡུམ་འདི་ནི་མ་རྙེད་པ་དེ་ལ། དེ་རྙེད་པ་དང་རྙེད་ཀྱང་གོང་ནས་གོང་དུ་སློབ་པ་ལ་བར་ཆད་བྱ་ཕྱིར་བདུད་ནི་སྤྲོ་བས་བདུད་ལས་མང་པོ་འབྱུང་བ་ཡིན། །ཞེས་སོ། ། དེ་དག་གི་གཉེན་པོ་ནི། །ཕྱོགས་བཅུའི་སངས་རྒྱས་བྱང་སེམས་ལ་གསོལ་བ་བཏབ་ཞིང་ཚོགས་བསགས་ན་དེ་དག་གིས་ཤེར་ཕྱིན་ཡོངས་སུ་འཛིན་པ་ལ་སྦྱོར་ཏེ། །དཔེར་ན་མ་ཞིག་ན་བ་ལ་དེའི་བུ་མང་པོས་རིམ་གྲོ་བྱེད་པ་ལྟར་སྲས་བཅས་ཕྱོགས་བཅུའི་སངས་རྒྱས་ཀྱིས་ཀྱང་རང་གི་ཡུམ་དུ་གྱུར་བའི་ཤེར་ཕྱིན་འདི་ལ་བྱ་ལ་བཟོ་བའི་ཕྱིར་དེལ་སློབ་པ་རྣམས་ལ་ཐུགས་ཀྱིས་དགོངས་ནས་སྲུང་སྐྱོབ་སྨྲ་བར་མཛད་དོ། །ཞེས་པའོ། །དེ་དག་རྩ་བར་། སྐྱོན་ནི་བཅུ་ཚན་སོགས་སོ།
2025-10-13 14:09:42,415 [INFO] Time taken to process commentary text: 11.45s
2025-10-13 14:09:42,415 [INFO] Processing commentary text: །ལྔ་པ་སྦྱོར་བའི་མཚན་ཉིད་ལ། རྩ་བར། གང་གིས་མཚོན་དེ་མཚན་ཉིད་དུ། ཞེས་སོགས་ལྟར་བཞི་ལས།  ཤེས་མཚན་ལའང་གསུམ་ལས། གཞི་ཤེས་ཀྱི་ཤེས་མཚན་ནི།
2025-10-13 14:09:42,757 [INFO] Time taken to process commentary text: 0.33s
2025-10-13 14:09:42,757 [INFO] Processing commentary text: གང་དག་འདས་དང་སོགས་ཏེ། དེ་ལྟར་བྱ་བ་བཟོ་ཕྱིར་དགོངས་པར་མཛད་པའི་རྒྱུ་མཚན་གང་ཞེས་ཞེ་ན། རྐང་པ་དང་པོ་གཉིས་ཀྱིས་དུས་གསུམ་གྱི་སངས་རྒྱས་ཐམས་ཅད་ཡུམ་འདིས་བྱེད་དོ། །ཞེས་པ་འདིས་ཤེས་མཚན་དང་པོ་དང་། །དེ་དག་ཐམས་ཅད་ལ་ཕུང་པོ་ལྔའི་འཇིག་རྟེན་དོན་དམ་པར་འཇིག་པ་མེད་པར་སྟོན་པས་རྒྱལ་བ་རྣམས་ཀྱི་ཟག་མེད་ཀྱི་ཕུང་པོ་སྐྱེད་བྱེད་ཀྱི་ཡུམ་ཡིན་པས་སོ། །
2025-10-13 14:09:43,914 [INFO] Time taken to process commentary text: 1.15s
2025-10-13 14:09:43,915 [INFO] Processing commentary text: ཞེས་པ་འདིས་གཉིས་པ་དང་། ཡུམ་གྱི་བདེ་བཞིན་གཤེགས་པ་ལ་འཇིག་རྟེན་སྟོན་ཚུལ་གང་ཞེ་ན། ཡུམ་གྱིས་དེ་ལ་སེམས་ཅན་རྣམས་ཀྱི་སེམས་ཀྱི་སྤྱོད་པ་ཇི་ལྟ་བ་བཞིན་དུ་མཁྱེན་ཚུལ་སྟོན་པར་བྱེད་ཅིང་ཞེས་པ་འདིས་སེམས་ཅན་གྱི་སེམས་ཀྱི་སྤྱོད་པ་བརྒྱད་ཁྲི་བཞི་སྟོང་སོགས་སྤྱི་མཁྱེན་པ་དང་། བྱེ་བྲག་སེམས་བསྡུས་པ་མཁྱེན་པ་སོགས་བཅུ་གཉིས་དང༌།  དེ་ལྟར་སེམས་ཀྱི་ཀུན་རྫོབ་པའི་གནས་ཚུལ་མ་ཟད་དོན་དམ་པའི་གནས་ཚུལ་ཕུང་པོ་ལྔའི་འཇིག་རྟེན་ནས་རྒྱལ་སྲས་ཀྱི་བར་ཀྱི་དེ་བཞིན་ཉིད་རོ་གཅིག་པ་ཉིད་དེ་ངོ་བོ་མི་འདྲ་བའི་དངོས་པོ་དང་བྲལ་བས་མ་ནོར་བ་དང་། ངོ་བོ་གཞན་མ་ཡིན་པའི་དེ་བཞིན་ཉིད་དེ། དེ་དག་ཤེར་ཕྱིན་ལ་བརྟེན་ནས་དེ་བཞིན་གཤེགས་པས་མཁྱེན་ནས་གཞན་ལ་ཇི་ལྟ་བ་བཞིན་དུ་སྟོན་པར་མཛད་པས་སོ། །
2025-10-13 14:09:47,605 [INFO] Time taken to process commentary text: 3.69s
2025-10-13 14:09:47,605 [INFO] Processing commentary text: ཞེས་པ་འདིས་ཐ་མ་གཉིས་བསྟན་ཏེ། །རྩ་བར། དེ་བཞིན་གཤེགས་པ་འབྱུང་བ་དག་སོགས་སོ། །དེ་དག་གིས་དངོས་སུ་ཟིན་བྱེད་བསྟན་ཀྱང་གང་ཟག་གི་བདག་འཛིན་གྱི་གཞི་ཕུང་པོ་ལྔའི་གནས་ཚུལ་གཙོ་བོར་སྟོན་པས་གཞི་ཤེས་ཀྱི་ཤེས་མཚན་བྱེད་དོ། །
2025-10-13 14:09:48,151 [INFO] Time taken to process commentary text: 0.55s
2025-10-13 14:09:48,151 [INFO] Processing commentary text: ལམ་ཤེས་ཀྱི་ཤེས་མཚན་ནི། དེ་ལྟ་བུའི་ཡུམ་ཟབ་མོའི་མཚན་ཉིད་གང་ཞེ་ན། མཁས་པ་སོགས་ཏེ། དེ་བཞིན་གཤེགས་པ་གཇིག་རྟེན་དུ་བཞུགས་མ་བཞུགས་གང་ཡང་རུང་ཡུམ་གྱི་ཆོས་ཉིད་བློས་རྣམ་པར་རྟོག་ནས་དང་། རྒྱུ་རྐྱེན་གྱིས་མངོན་པར་འདུ་བྱེད་ནས་མ་བསྒྲུབ་པས། སུས་ཀྱང་རྣམ་པར་འཁྲུགས་ནུས་པ་ཚད་མས་གནོད་པའི་སྐྱོན་མེད་པའི་ཕྱིར།  རྒྱུ་འབྲས་ངོ་བོ་གསུམ་དང་སྐྱེ་འགག་ཀུན་བྱང་བཞི་དང་སྤང་བླང་གི་དངོས་པ་དང་མྱང་འདས་ཀྱི་ངོ་བོ་ཉིད་དང་། ངོ་བོས་གནས་པའི་རྟེན་མེད་པ་ལ་སོགས་པའི་ཆོས་རྣམས་དོན་དམ་པར་གྲུབ་པས་སྟོང་པ་ཡུམ་གྱི་མཚན་ཉིད་འདི་ནམ་མཁའ་དང་འདྲ་བར་མི་འགྱུར་བར་གནས་ཏེ།  བྱང་སེམས་ཀྱིས་དེ་བཞིན་ཉིད་ཀྱི་རབ་དབྱེ་འདི་ལྟར་རྗེས་སུ་རྟོགས་པས་འཚང་རྒྱ་བ་དེའི་ཕྱིར་དེ་བཞིན་ཉིད་ཐུགས་སུ་ཆུད་པས་ན། དེ་བཞིན་གཤེགས་པ་ཞེས་སངས་རྒྱས་ཀྱི་མཚན་གསོལ་ཏོ། །ཞེས་པ་དེ་དག་གིས། །ལམ་ཤེས་ཀྱི་ཤེས་མཚན་དང་པོ་བཅོ་ལྔ་བསྟན་ནོ།
2025-10-13 14:09:54,678 [INFO] Time taken to process commentary text: 6.53s
2025-10-13 14:09:54,679 [INFO] Processing commentary text: དེ་ལྟར་ཤེར་ཕྱིན་གྱི་དགའ་ཚལ་ལ་འདོད་དགུ་བརྟེན་པ་བྱང་སེམས་དང་སྟོབས་བཅུ་རྣམ་འདྲེན་རྣམས་ཀྱི་ཐུན་མོང་མ་ཡིན་པའི་སྤྱོད་ཡུལ་ནི་ཡུལ་འདི་ཡིན་ཏེ། འདི་ལ་བརྟེན་ནས་དེ་དག་སེམས་ཅན་ལ་ཆོས་་སྟོན་ནས་འཁོར་བའི་སྡུག་བསྔལ་དང་ངན་སོང་གསུམ་ལས་འདོད་ཀྱང་སེམས་ཅན་དུ་འདུ་ཤེས་པ་མེད་པར་དཔེར་ན་སེངྒེ་ལྟར་དོན་དམ་པར་མཚན་ཉིད་ཐམས་ཅད་མེད་པར་མཁྱེན་པའི་ཡུལ་གྱི་ རི་སུལ་ལ་བརྟེན་ནས་བདག་ཏུ་ཞེན་པའི་མུ་སྟེགས་ཅན་མང་སྐྲག་པར་བྱེད་ཅིང་འཇིག་རྟེན་དུ་ཆོས་ཀྱི་སྒྲ་ཡང་སྒྲོགས་པར་མཛད་དོ། །ཞེས་པ་འདིས་ཤེས་མཚན་ཐ་མ་བསྟན་ནོ། །དེ་དག་གིས་ཡུམ་གྱི་མཚན་ཉིད་མཁྱེན་པའི་ཆ་ནས་གསུང་ལ་ཡུམ་ཡང་ལམ་གྱི་རང་བཞིན་ཡིན་པས་ལམ་ཤེས་ཀྱི་ཤེས་མཚན་དུ་བྱེད་དོ། །དེ་དག་རྩ་བར། །སྟོང་ཉིད་མཚན་མ་མེད་བཅས་དང་། སོགས་སོ། །
2025-10-13 14:09:59,526 [INFO] Time taken to process commentary text: 4.85s
2025-10-13 14:09:59,526 [INFO] Processing commentary text: རྣམ་མཁྱེན་གྱི་ཤེས་མཚན་ནི། ། དཔེར་ན་ནམ་མཁའ་སོགས་ཏེ། །ནམ་མཁའ་ལ་བརྟེན་ནས་ཉི་མས་སའི་རླན་སྐེམས་པ་དང་མུན་པ་བསལ་ཏེ་གཟུགས་རྣམས་སྣང་བར་བྱེད་པ་ལྟར། །ཆོས་ཀྱི་རྒྱལ་པོ་སངས་རྒྱས་དེ་ནི་རང་ཉིད་ཀྱི་རྒྱུའི་ཆོས་ཡུམ་ལ་བརྟེན་ནས་སྲིད་པའི་ཆུ་ཀླུང་སྐེམས་པར་བྱེད་པས་མཐོང་ཆོས་ལ་བདེ་བར་གནས་ཤིང་ཞེས་པ་འདིར། ། དེའི་དྲིན་བཟོ་བའི་ཆེད་དུ་ཡུམ་ལ་ཀུན་རྫོབ་ཏུ་གུས་པར་བྱས་པ་སོགས་བཞི་མཛད་ཀྱང་དོན་དམ་པར་དེ་དག་བྱེད་པ་མེད་ཕར་མཁྱེན་པའི་སྒོ་ནས་བྱ་བ་བཟོ་བར་མཛད་ཚུལ་རྣམས་དོན་གྱིས་བསྟན་པས་ཤེས་མཚན་དང་པོ་དྲུག་དང་། ཡུམ་འདི་ལ་བརྟེན་ནས་ཆོས་ཀུན་ལ་ཆགས་ཐོགས་མེད་པར་འཇུག་པས་རང་གིས་མཁྱེན་པའི་ཆོས་ཉིད་ཀྱང་རབ་ཏུ་སྟོན་ཞེས་པ་འདིས་བདུན་པ་དང་།  ཆོས་ཉིད་ཇི་ལྟར་སྟོན་ཅེ་ན། དོན་དམ་དཔྱོད་བྱེད་ཀྱི་ཤེས་རབ་ཀྱི་མིག་གིས་བཙལ་ནས་གཟུགས་ལ་སོགས་པའི་སྤྲོས་པའི་ཆོས་གང་ཡང་མི་མཐོང་བ་འདི་ནི་ཆོས་ཉིད་མཐོང་ཚུལ་ཡིན་གྱི་མིག་བཙུམས་པ་སོགས་རྐྱེན་མ་ཚང་བ་དང་འདུ་ཤེས་མེད་པའི་སྙོམས་འཇུག་ལྟ་བུ་འདི་ལ་མི་བྱེད་པས་མ་མཐོང་བ་ནི་ཆོས་ཉིད་མཐོང་བ་མིན་ཞེས་པ་དེ།  འདི་ནི་ཞེས་པའི་ཚིག་གི་ནུས་པའོ། དེ་ལྟར་ཆོས་ཉིད་མཐོང་ཞེས་བརྗོད་པ་ཡང་དཔེར་ན་ཐོགས་རེག་གི་དངོས་པོ་གང་ཡང་མ་མཐོང་བ་ལ་ནམ་མཁའ་མཐོང་ཞེས་སེམས་ཅན་ཀུན་རྫོབ་ཀྱི་ཐ་སྙད་དུ་བརྗོད་ཀྱི་དེ་ཁོ་ནར་ནི་ནམ་ནམ་མཁའ་མིག་གིས་ཇི་ལྟར་མཐོང་སྟེ་མིན་ནོ་ཞེས་པའི་དོན་འདི་ལྟར་བརྟགས་པར་གྱིས་ཞེས་པ་འདིའི་རྣམ་ཤེས་སོགས་གསུམ་ནི། །འཇུག་ཤེས་དྲུག་དང་ཀུན་གཞི་དང་ཉོན་ཡིད་དམ་ཡང་ན་དུས་གསུམ་ཁ་སྦྱར་བའི་སྒྲ་བཤད་མི་འདྲ་བ་ཡོད་ཚོད་ཡིན་པས་དེ་ལྟར་གོ་བར་བྱའོ། །
2025-10-13 14:10:17,015 [INFO] Time taken to process commentary text: 17.48s
2025-10-13 14:10:17,015 [INFO] Processing commentary text: དཔེ་དེ་ལྟར་ཐ་སྙད་ཙམ་དུ་ཆོས་ཉིད་མཐོང་བ་ཡང་དེ་བཞིན་གཤེགས་པས་གཏུལ་འཁོར་དུ་བསྡུས་པ་ལ་སྤྱིར་འཇིག་རྟེན་སྟོང་པ་ཉིད་ཀྱི་རྣམ་པར་སྟོན་པ་དང་། ཁྱད་པར་དུ་གཞི་ཤེས་སོགས་མཁྱེན་གསུམ་གྱི་རྟོགས་རིགས་བསྐྱེད་པའི་ཆེད་དུའམ། ། ཐོས་བསམ་གྱི་ཤེས་རབ་ཀྱིས་རྟོགས་པར་བརྗོད་པ་དང་། སྒོམ་བྱུང་གི་སྦྱོར་ལམ་གྱིས་ཤེས་པ་དང་མཐོང་ལམ་གྱིས་མངོན་སུམ་དུ་མཐོང་བར་མཛད་པའི་སྒོ་ནས་འཇིག་རྟེན་བསམ་གྱིས་མི་ཁྱབ་པ་སོགས་སུ་བསྟན་ནོ་ཞེས་པ་འདིས་བརྒྱད་པ་བསྟན་པའི་ཤུགས་ཀྱིས་ཕྱི་མ་བརྒྱད་སྟོན་ནོ།
2025-10-13 14:10:19,706 [INFO] Time taken to process commentary text: 2.69s
2025-10-13 14:10:19,706 [INFO] Processing commentary text: དེ་དག་ནས་བསྟན་པའི་ཡུལ་ནི་ཕལ་ཆེར་སངས་རྒྱས་ཀྱི་རང་གཞན་གྱི་དོན་ཕུན་སུམ་ཚོགས་པའི་འབྲས་བུའི་རྣམ་བཞག་ཡིན་པས་དེ་དག་ཤེས་པའི་ཡུལ་ཅན་བཅུ་དྲུག་ནི་རྣམ་མཁྱེན་གྱི་ཤེས་མཚན་དུ་བཞག་པའོ། །དེ་རྣམས་རྩ་བར། །གཉིས་པ་ཁྱད་པར་གྱི་མཚན་ཉིད་ལ། ། བསམ་མི་ཁྱབ་སོགས་ཁྱད་པར་གྱིས། །ཞེས་སོགས་ལྟར་བཅུ་དྲུག་ལ་ནི། །སྡུག་བསྔལ་ཤེས་བཟོད་ཀྱི་ཁྱད་མཚན་བཞི་ནི། །དེ་ལྟར་འཇིག་རྟེན་བསམ་གྱིས་མི་ཁྱབ་པ་སོགས་སུ་སྟོན་ན་བསམ་གྱིས་མ་ཁྱབ་བའི་ཚུལ་གང་ཡིན་ཞེ་ན། ། མཐོང་བ་དཔེ་གཞན་སོགས་ཏེ། །དེ་ལྟར་རྟོག་གེའི་ཡུལ་ལས་འདས་པས་བསམ་གྱིས་མི་ཁྱབ་བའི་ཆོས་ཉིད་མངོན་སུམ་དུ་མཐོང་བ་ནི་གོང་གི་དཔེ་ལས་གཞན་པས་བསྙད་བར་མི་ནུས་པས་མཉམ་པ་མེད་པ་སོགས་ཡིན་ལ། །ཐེག་ཆེན་མཐོང་ལམ་པ་སོགས་གང་གིས་དེ་ལྟར་མཐོང་བ་དེ་ཡིས་ཟག་པ་མེད་པའི་ཆོས་ཀྱི་རིགས་ཀུན་མཐོང་ཞེས་པའམ་ཆོས་ཀུན་ཀྱི་ཆོས་ཉིད་མཐོང་ཞེས་པ་འདིས་དང་པོ་བཞི་དང་། ། དེ་ཡང་དཔེར་ན་རྒྱལ་པོ་དཔྱ་ཁྲལ་སྡུད་པའི་བྱ་བ་གང་མི་བྱེད་པར་བཏང་སྙོམས་སུ་འདུག་ཅིང་བློན་པོས་དེ་ཐམས་ཅད་སྡུད་པ་ལྟར། །ཀུན་འབྱུང་ཆོས་བཟོད་པ་ལྟ་བུའི་བྱང་སེམས་ཆོས་ཉིད་ལ་གཉིས་སྣང་ནུབ་པས་གང་དུ་ཡང་མི་འགྲོ་པ་སྟེ་རྣམ་པར་མི་རྟོག་པ་ལ་དེའི་ཤེར་ཕྱིན་གྱིས་ཐེག་པ་གསུམ་གྱི་ཆོས་ཀྱི་རིགས་ཐམས་ཅད་སྡུད་ཅེས་པ་འདིས་ལྔ་པ་དང་། །གྲོང་ནི་ལུས་འཕགས་སོགས་དང་ཡུལ་ནི་མ་ག་ངྒ་སོགས་དང་འཁོར་ནི་རྒྱལ་པོའི་ཁབ་ལ་སོགས་པའོ། །
2025-10-13 14:10:32,662 [INFO] Time taken to process commentary text: 12.96s
2025-10-13 14:10:32,663 [INFO] Processing commentary text: དེ་ལྟར་སངས་རྒྱས་སོགས་ཀྱི་ཡོན་ཏན་གང་གི་ཆོས་ཐོབ་ཅེ་ན། །གང་ལ་བདེ་གཤེགས་སྲས་བཅས་ལ་ཡུན་རིང་པོ་ནས་དད་པ་བརྟན་པོ་ཡོད་པས་ཚོགས་བསགས་ཤིང་སེར་ཕྱིན་མཆོག་ལ་བསམ་པས་མོས་ཤིང་གུས་སྦྱོར་དང་རྟག་སྦྱོར་ཕུན་སུམ་ཚོགས་པའི་སྐྱེས་བུ་བདེན་པ་གཉིས་ལ་མཁས་པས། །ཞེས་པ་འདིས་དྲུག་པ་དང་། ། དེ་ལྟར་ཡུམ་ཟབ་མོ་ལ་ལྷག་པར་མོས་པས་སྟོང་གསུམ་གྱི་སེམས་ཅན་ཐམས་ཅད་ཉན་རང་གི་འབྲས་བུ་ཐོབ་པ་ཐམས་ཅད་ལས་ཁྱད་པར་དུ་འཕགས་པས་ན་ཐུན་མོང་མ་ཡིན་པའི་ཡེ་ཤེས་ཀྱིས་ཉན་རང་གིས་གཉིས་ཤུན་ཏུ་འདས་པར་བྱས་ནས། །ཞེས་པ་འདིས་བདུན་པ་དང་།  རང་གི་ཐེག་པ་ལ་ལྟོས་ནས་བདུད་སོགས་ཀྱིས་ཟིལ་གྱིས་མི་གནོན་པའི་བྱང་ཆུབ་ཤིན་ཏུ་མྱུར་དུ་ཐོབ་པོ། །ཞེས་པ་འདིས་བརྒྱད་པ་དང་། །དེ་སྔ་ཕྱི་སྡོམ་ནས་སྒྲོ་སྐུར་མེད་པའི་བྲི་གང་མེད་པ་དང་། །ཤུགས་དྲག་ཏུ་སྒྲུབ་པའི་དེ་དང་། སྦྱོར་བ་གཉིས་ཀས་ཡང་དག་པར་བསྒྲུབ་པའི་དེ་གསུམ་ཡང་བསྟན་ནོ། །
2025-10-13 14:10:35,251 [INFO] Time taken to process commentary text: 2.59s
2025-10-13 14:10:35,251 [INFO] Processing commentary text: དེ་ལྟར་བཤད་པ་དེ་ལས་བཟློག་ན་དཔེར་ན་རྒྱ་མཚོ་གྲུ་ཆག་པའི་མི་ཤིང་སོགས་ལ་མི་འཇུ་བ་དང་འཇུ་བ་གཉིས་ཀྱི། །དང་པོ་དེ་ལྟར་བླ་མེད་བྱང་ཆུབ་ཐོབ་པར་འདོད་པའི་འདོད་པའི་དད་པ་དང་ཡུམ་ལ་དང་བ་ཙམ་ཐོབ་པ་གང་ཞིག་ནི། །ཡུམ་གྱི་རྗེས་སུ་མི་འཇུག་ན་འཁོར་བའི་ཕ་རོལ་ཏུ་ཕྱིན་ནུས་པ་མིན་ཏེ། །དང་པ་ཙམ་ཀྱིས་མ་རིག་པ་སྤོང་མི་ནུས་པས་འཁོར་བའི་རྒྱ་མཚོ་དེར་ནི་དུས་རྟག་ཏུ་འཁོར་བར་འགྱུར་བས་སོ། ། དཔེ་གཉིས་པ་ལྟ་བུའི་བྱང་སེམས་གང་དེ་ཤེས་རབ་མཆོག་གིས་ཟིན་ན་དངོས་པོའི་སྒྱུ་མ་ལ་ཐ་བུའི་རང་བཞིན་ལ་མཁས་པར་འགྱུར་ཞིང་དེས་དོན་དམ་མྱང་འདས་ཐོབ་ནས་སྟོན་པར་བྱེད་ཅིང་། །དེ་དག་སྤྱིན་པ་ལ་སོགས་པའི་ཐབས་ཀྱི་ཡོན་ཏན་འཁོར་གསུམ་དུ་རྣམ་པར་མི་རྟོག་པའི་ཤེས་རབ་ཀྱིས་ཡོངས་སུ་རྫོགས་པར་ཟིན་ན་ཉན་རང་གི་ཡུལ་མ་ཡིན་པས་ན་མཆོག་ཏུ་རྨད་བྱུང་ཞེས་སོགས་འདིས་བཅུ་གཉིས་པ་རྣམ་པར་མི་རྟོག་པར་སྤྱིན་པ་ལ་སོགས་པའི་ཆོས་ཐམས་ཅད་ལ་དམིགས་པའི་དེ་བསྟན་ནོ། །
2025-10-13 14:10:42,096 [INFO] Time taken to process commentary text: 6.84s
2025-10-13 14:10:42,096 [INFO] Processing commentary text: རྫ་སྣོད་སོ་བཏང་མ་བཏང་ནི་ཆུ་གནས་པའི་རྟེན་ཡིན་མིན་ལྟར་བྱང་སེམས་བྱང་ཆུབ་འདོད་པའི་དད་པ་སོགས་ཐབས་ཀྱི་ཆ་ཙམ་གྱིས་སྲིད་ཞིའི་མཐར་མི་ལྟུང་བའི་སྒྲུབ་པའི་རྟེན་དུ་འགྱུར་ལ། ཐབས་ཤེས་ཟུང་འབྲེལ་གྱིས་སྒྲུབ་པའི་རྟེན་དུ་གྱུར་ཞེས་བཅུ་གསུམ་པ་དང་། །ཟགས་ལྷན་མ་བྱས་པ་དང་བྱས་པའི་གྲུས་ཚོང་པ་ནོར་བཅས་པར་མདོར་མི་འཇིག་པར་དོན་རྫོགས་པར་སྒྲུབ་པའི་རྒྱུ་མ་ཚང་བ་དང་ཚང་བའི་དཔེ་ལྟར། ། ཐབས་ཤེས་ཡ་བྲལ་གྱིས་བྱང་ཆུབ་སྒྲུབ་པའི་རྒྱུ་སྒྲུབ་པ་མ་ཚང་བ་དང་ཟུང་འབྲེལ་གྱིས་ཉོན་སྒྲིབ་ཀྱིས་མ་རྨས་ཤིང་ཤེས་སྒྲིབ་ཀྱིས་མ་ཉམས་པར་བྱང་ཆུབ་སྒྲུབ་པའི་རྒྱུའི་སྒྲུབ་པ་ཚང་ཞེས་པ་བཞི་པ་དང་། འབྲོ་ཆལ་བས་སྡུག་བསྔལ་བའི་མི་རྒན་པོ་སྐྱེས་བུ་སྟོབས་ལྡན་གྱིས་བཟུང་མ་བཟུང་གི་དཔེ་ལྟར།  ནང་གི་ཡོངས་འཛིན་ཐབས་ཤེས་ཟུང་འབྲེལ་གྱིས་མ་བཟུང་ན་དད་པོར་དང་བ་ཙམ་གྱིས་ཐེག་ཆེན་ལ་རབ་ཏུ་ཞུགས་ཀྱང་བར་དོན་ཉམས་པར་འགྱུར་ཞིང་དེས་བཟུང་ནས་མཐའ་གཉིས་སུ་མི་ལྷུང་བས་མི་ཉམས་པར་དེ་བཞིན་གཤེགས་ཀྱི་བྱང་ཆུབ་ལ་རེག་པར་འགྱུར་ཞེས་བཅོ་ལྔ་པ་དང་།  དེ་ལྟ་བུའི་རང་གི་ཡོངས་འཛིན་གྱིས་བཟུང་བ་ཡང་ཕྱིའི་ཡོངས་འཛིན་ལ་རག་ལས་པས། །བྱང་ཆུབ་སེམས་དཔའ་ཟག་པ་མེད་པའི་དང་པོའི་ལས་ཀྱི་ས་གནས་པ་གང་ཞེས་ཞུགས་པའི་སློབ་མ་བླ་མའི་སྐྱོན་མི་འཛིན་པར་བཟང་པོ་བླ་མས་ཆེས་ཆེར་གུས་ལྡན་དེས་བླ་མའི་སེམས་བསྲུང་བ་དང་གདམས་ངག་ལ་མཁས་རྣམས་པ་བསྟེན་དགོས་པའི་རྒྱུ་མཚན་ཅི་ཕྱིར་ཞེ་ན། ། ཐབས་ལ་མཁས་པའི་རྒྱུ་མཚན་གྱི་ཡོན་ཏན་བླ་མའི་ལས་འབྱུང་སྟེ། །བླ་མ་དེ་དག་གིས་ཤེར་ཕྱིར་རྗེས་སུ་སྟོན་ལས་འབྱུང་བས་རྒྱུ་མཚན་ལ་སོགས་པའི་སངས་རྒྱས་ཀྱི་ཆོས་རྣམས་སོགས་བརྟེན་ནོ། །
2025-10-13 14:11:01,576 [INFO] Time taken to process commentary text: 19.48s
2025-10-13 14:11:01,576 [INFO] Processing commentary text: བླ་མ་དེས་ཇི་འདོམས་ཞེས་ན། །འཁོར་གསུམ་མི་དམིགས་པས་སྤྱིན་སོགས་དྲུག་ཀྱང་བྱང་ཆུབ་བསྔོ་ཞིང་བྱང་ཆུབ་ཟག་པ་མེད་ཀྱི་བྱུང་ལ་ཞེན་ནས་མཆོག་ཏུ་འཛིན་པས་རོ་མྱང་བར་མ་བྱེད་ཅེས་སོགས་སོ། །
2025-10-13 14:11:02,333 [INFO] Time taken to process commentary text: 0.76s
2025-10-13 14:11:02,335 [INFO] Processing commentary text: དེ་དག་གིས་བཅུ་དྲུག་པ་རོ་མྱོང་ཡོད་པའི་ཁྱད་མཚན་དང་། དེ་ལྟར་དེ་རྣམས་ཀྱིས་ཐེག་ཆེན་མཐོང་ལམ་ཉན་རང་ལ་བསམ་གྱིས་མི་ཁྱབ་པ་སོགས་བཅུ་དྲུག་གིས་ཁྱད་པར་དུ་འཕགས་པར་བསྟན་པས་ཁྱད་མཚན་བསྟན་ཏེ། །རྩ་བར། །བསམ་མི་ཁྱབ་དང་མི་མཉམ་དང་། །སོགས་སོ། །
2025-10-13 14:11:03,636 [INFO] Time taken to process commentary text: 1.30s
2025-10-13 14:11:03,636 [INFO] Processing commentary text: གསུམ་པ་བྱེད་པའི་མཚན་ཉིད་ནི། །དེ་ལྟར་ཁྱད་པར་དུ་འཕགས་ན། །འོ་ན་དེ་ལ་གཞན་དོན་བསྒྲུབ་པའི་བྱེད་ལས་ཇི་ལྟར་ཡོད་ཅེ་ན། །
2025-10-13 14:11:03,913 [INFO] Time taken to process commentary text: 0.28s
2025-10-13 14:11:03,913 [INFO] Processing commentary text: དེ་ལྟར་སྤྱོད་པ་ལེགས་འཚོ་སོགས་ཏེ། །བྱང་སེམས་རང་གིས་སྔར་བཞད་པ་དེ་ལྟར་མཚན་ཉིད་ཤེས་ནས་སྦྱོར་བ་སྒོམ་པས་གདུལ་བྱ་ལ་རྒྱལ་སྲས་ཀྱི་སྤྱོད་པ་བསྟན་ནས་མ་འོངས་པའི་ཕན་པ་མྱང་འདས་གཉིས་ལ་འགོད་པས་ཡོན་ཏན་གྱི་ཚོགས་ལེགས་པའི་རྒྱ་མཚོ་དང་། ། ཚེ་འདིའི་སྡུག་བསྔལ་གྱི་ཚ་གདུང་སེལ་བའི་བདེ་བས་དགའ་བར་བྱེད་པས་ན་སྨྲ་བའི་ཟླ་བ་རྣམས་ཞེས་བྱེད་མཚོན་དང་པོ་གསུམ་དང་། བདེ་བ་དམ་པའི་ཕར་ཕྱིན་བསྒྲུབ་པར་བྱེད་པའི་འགྲོ་བའི་སྐྱབས་དང་། །སྲིད་ཞི་མཉམ་ཉིད་ལ་སྦྱོར་བའི་དཔུང་གཉེན་དང་། །སྡུག་བསྔལ་གྱི་རྒྱུ་སེལ་བས་གནས་དང་། མི་གནས་པའི་མྱང་འདས་ཀྱི་གླིང་ཐོབ་པར་བྱེད་པས་རྟེན་དང་བླང་དོར་སྣང་བར་བྱེད་པས་བློ་སྟེ། །དེ་གནིས་ནི་གླིང་དང་། ། ཐར་པ་འདྲེན་པས་ཡོངས་འདྲེན་དང་། །སེམས་ཅན་གྱི་དོན་ལྷུན་གྱིས་གྲུབ་པར་འཇུག་པས་འདོན་འདོད་དང་། །བར་མ་དོར་ཐེག་པ་ག་སུམ་གྱི་འབྲས་བུ་མངོན་དུ་མི་བྱེད་པར་ཐེག་པ་གསུམ་གྱི་ལམ་གསལ་བར་བྱེད་པས་གསལ་བྱེད་སྒྲོན་མ་དང་། །ཆོས་ཐམས་ཅད་རྫོགས་བྱང་གི་ངང་ཚུལ་ལས་མི་འདའ་བའི་ཆོས་ཀྱི་མཆོག་སྨྲ་བས་སེམས་ཅན་ཐམས་ཅད་ཀྱི་རྟེན་དུ་གྱུར་པའོ། ། རྒྱུ་མཚན་དེ་དག་གི་ཕྱིར་བདུད་དང་མུ་སྟེགས་མི་འཁྲུག་པར་མི་ནུས་པས་མི་འཁྲུག་པ་ཡིན་ཞེས་གཞན་བརྒྱད་དང་དེ་རྣམས་ཀྱིས་བྱང་སེམས་ཀྱི་གཞི་ཤེས་ལ་སོགས་པའི་མཁྱེན་གསུམ་གྱི་སྦྱོར་བ་བསྒོམ་པས་རིམ་པ་ལྟར། །སེམས་ཅན་ལ་ཕན་བདེ་སྒྲུབ་པའི་བྱེད་པ་གསུམ་དང་བདུན་དང་གཅིག་སྟེ། །དེ་རྣམས་ཀྱི་སྒོ་ནས་བྱེད་མཚན་བསྟན་ཏེ། །རྩ་བར། ཕན་དང་བདེ་དང་སོགས་སོ། །
2025-10-13 14:11:24,455 [INFO] Time taken to process commentary text: 20.54s
2025-10-13 14:11:24,455 [INFO] Processing commentary text: བཞི་པ་ངོ་བོ་ཉིད་ཀྱི་མཚན་ཉིད་ནི། །འོ་ན་དེ་ལྟ་བུའི་སྤྱོར་བ་རྣམས་ཀྱི་རང་གི་ངོ་བོ་ཉིད་ཇི་ལྟ་བུ་ཡིན་ཞེ་ན། །གྲགས་ཆེན་ལྡན་རྣམས་སོགས་ཏེ། །བདག་ཉིད་ཆེ་བ་ཐོབ་པས་གྲགས་ལྡན་པ་བྱང་སེམས་རྣམས་ཀྱིས། །མི་དམིགས་པའི་ཚུལ་གྱིས་སེམས་ཅན་ཐམས་ཅད་མྱ་ངན་ལས་ཟློ་བ་བྱ་དཀའ་བའི་གོ་ཆ་གྱོན་བྱེད་དེ།  ཞེས་ངོ་བོ་ཉིད་མཚན་ལྔ་པ་དང་། །དེ་ཡང་ཟག་བཅས་ཀྱི་ཕུང་ཁམས་སྐྱེ་མཆེད་སོགས་ལ་སྤང་བྱར་དོན་དམ་པར་དམིགས་པའི་གོ་ཆ་ནི་ཞེས་བརྒྱད་པ་དང་། སྤང་བྱ་{་་་}གསུམ་གྱི་ཆོས་{་་}སྤང་བྱར་མངོན་པར་ཞེན་པའི་འདུ་ཤེས་བྲལ་ཞིང་ཆོས་གང་ལ་ཡང་མངོན་ཞེན་གྱིས་ཡོངས་སུ་བཟུང་བ་མེད། ཅེས་དགུ་པ་དང་། །དེ་ལྟར་ཐབས་ཤེས་ཁྱད་པར་ཅན་དང་ལྡན་པས་མི་ལྡོག་སོགས་གསུམ་པའི་རིམ་པ་བཞིན་རང་དོན་དང་གཞན་དོན་དང་གཉིས་དོན་ཕུན་སུམ་ཚོགས་པ་ལས་མི་ལྡོག་སོགས་སོ། ། བྱང་སེམས་དེ་དག་འདི་འདྲ་སྟེ། །ཆགས་སོགས་ཉོན་མོངས་དེའི་རྟགས་སྒོ་གསུམ་གྱི་གནས་ངན་ལེན་དང་དེའི་མཚན་མ་ཚུལ་མིན་ཡིད་བྱེད་དེ་ཉོན་སྒྲིབ་དང་། །ཆགས་པ་དང་མ་ཆགས་པ་སོགས་ལ་མི་མཐུན་ཕྱོགས་དང་གཉེན་པོར་ཞེན་པའི་ཤེས་བྱའི་སྒྲིབ་བ་དང་བྲལ་བའི་ཆོས་དང་ལཛན་ཞིང་དེ་དག་གིས་དབེན་པས་སྤྲོས་པ་མེད། །ཅེས་དང་པོ་བཞི་དང་། །
2025-10-13 14:11:37,505 [INFO] Time taken to process commentary text: 13.05s
2025-10-13 14:11:37,505 [INFO] Processing commentary text: ཡུམ་དོན་ལ་ཐེ་ཚོམ་སོགས་གསུམ་ནི། །རིམ་པ་བཞིན་ཐེ་ཚོམ་ཆུང་འབྲིང་ཆུང་གསུམ་དང་བྲལ་ཤིང་ཡང་དག་པའི་རེས་བ་ལྡན་པའི་དོན་དང་ལྡན་པས་ཡུམ་ཐོས་ནས་མི་ནུར་བ་དེ་བློ་སྟོབས་ཆེ་བས་གཞན་གྱི་དྲིང་མི་འཇོག་ཅིང་། །རང་གིས་ལས་མི་ལྡོག་པར་ཐེག་ཆེན་ཏུ་མཐའ་གཅིག་ཏུ་གནས་པར་རིག་པར་བྱ། །ཞེས་དྲུག་པ་བདུན་པ་གཉིས་དང་། ། འདྲེན་པ་རྣམས་ཀྱི་ཡུམ་མཁྱེན་གསུམ་གྱི་ཆོས་ཉིད་འདི་ཟབ་སྟེ་སོ་སོར་སྐྱེ་བོས་མཐོང་པར་དཀའ་ཞིང་ཉན་རང་སོགས་སུས་ཀྱང་མཐོང་ལམ་གྱིས་རྟོགས་པ་མེད་ཅིང་སྒོམ་ལམ་གྱི་ཐོབ་པར་འགྱུར་བ་མེད་པ་དེའི་ཕྱིར་ཕན་མཛད་བརྩེར་ལྡན་སྟོན་པ་སངས་རྒྱས་ཀྱིས་བླ་མེད་བྱང་ཆུབ་བརྙེད་ནས། ། ཆོས་ཉིད་ཟབ་མོ་འདི་བསྟན་ཀྱང་གོ་བར་མི་ནུས་པས་སེམས་ཅན་གྱི་ཚོགས་སུས་ཤེས་སྙམ་དུ་དགོངས་ནས། །རེ་ཞིག་ཆོས་ཀྱི་འཁོར་ལོ་བསྐོར་བའི་ཐུགས་ཁྲལ་ཆུང་བར་མཛད་པ་ལ་ཚངས་པས་གསོལ་བ་བཏབ་པ་ལྟར་རོ། །ཞེས་བཅུ་པ་གཞི་ལམ་གྱི་རྣམ་པ་དང་དེ་བཞིན་ཉིད་ལ་དམིགས་པའི་དེ་དང་། ། དེ་ལྟར་གོ་མི་ནུས་པའི་རྒྱུ་མཚན་ནི། །སེམས་ཅན་རྣམས་ནི་འདོད་ཆགས་ལ་སོགས་པའི་གནས་ལ་དགའ་ཞིང་ཆགས་སོགས་ཀྱི་ཡུལ་རྣམས་ལ་ཡོད་ཏུ་བལྟ་ཞིང་ཐོབ་པར་འདོད་པའི་འཛིན་པ་ལ་གནས་ཤིང་། །མ་རིག་པས་མི་མཁས་ཐེ་ཚོམ་གྱིས་བླུན་རྨོངས་ལོག་པར་ལྟ་བས་མུན་པ་བཞིན་ཡིན་ལ་ཐོབ་པར་བྱ་བའི་ཆོས་སངས་རྒྱས་སོགས་ནི་ཉོན་མོངས་པའི་གནས་མེད་ཅིང་ཤེས་བྱའི་སྒྲིབ་པའི་འཛིན་པ་མེད་དེ། ། དེས་ན་རྒྱལ་པོའི་བཙུན་མོ་ཤི་པའི་བརྡ་སྤྲོད་པ་ལྟར་མ་ཡིན་པར་དང་པོ་ནས་ཆོས་ཉིད་ཟབ་མོ་འདི་བསྟན་ན་འཇིག་རྟེན་དག་གི་སྣང་ཚུལ་དང་མི་མཐུན་པས་རྩོད་པ་འབྱུང་བ་ཡིན། །ཞེས་བཅུ་གཅིག་པ་དང་། །དེས་ན་ཡུམ་འདི་ནི་གང་ལ་ཡང་ཐོགས་པ་མེད་ཅིང་། །གཟུང་འཛིན་གྱི་རྣམ་པར་ཐ་དད་དུ་འཛིན་པའི་གཞི་མེད་པ་ནམ་མཁའ་དང་འདྲ་སྟེ། ། ནམ་མཁའ་ཁམས་ནི་ཤར་ལ་སོགས་པའི་ཕྱོགས་ཐམས་ཅད་ལ་ཐོགས་པ་མེད་པར་ཁྱབ་ཀྱང་ནམ་མཁའ་དེ་དག་སྤྱིའི་མཚན་ཉིད་ཀྱིས་ཐ་དད་དུ་གྱུར་བ་མེད་ཅིང་རང་གི་མཚན་ཉིད་ཀྱིས་བྱེ་བྲག་ཡོད་པར་གྱུར་པ་མེད། །ཅེས་བཅུ་གཉིས་པ་དང་བཅུ་གསུམ་པ་གཉིས་དང་། །དེ་བཞིན་དུ་འདས་པ་སོགས་དུས་གསུམ་དང་དགྲ་བཅོམ་པ་དང་སངས་རྒྱས་དང་དེ་དག་ལས་གཞན་པའི་ཆོས་ཀུན་གྱི་དེ་བཞིན་ཉིད་འདི་ཐམས་ཅད་བྱེ་བྲག་ཡོད་མེད་པས་དེ་བཞིན་ཉིད་ལ་འགྲོ་འོང་དང་། ། སྐྱེ་བ་དང་། །མཐའ་གསུམ་ཀྱི་ངོ་བོ་དེ་བཞིན་ཉིད་ཀྱང་མི་དམིགས། །ཞེས་ཐ་མ་གསམ་དང་།དེ་རྣམས་ཀྱིས་བྱང་སེམས་ཀྱི་སྦྱོར་བའི་ངོ་བོ་ནི་དེ་ལྟར་རོ་ཞེས། །གཞི་ཤེས་སོགས་མཁྱཻན་གསུམ་གྱི་སྦྱོར་བའི་ངོ་བོ་རིམ་པ་ལྟར་བཞི་དང་ལྔ་དང་བདུན་རྣམས་བསྟན་ཏེ། །རྩ་བར། །ཉོན་མོངས་རྟགས་དང་སོགས་སོ། །མཚོན་བྱེད་ཀྱི་ཆོས་
2025-10-13 14:12:07,167 [INFO] Time taken to process commentary text: 29.66s
2025-10-13 14:12:07,167 [INFO] Processing commentary text: དྲུག་པ་ཐར་པ་ཆ་མཐུན་ནི། བདེ་གཤེགས་སོགས་ཏེ། །བདེ་བར་གཤེགས་པའི་བྱང་ཆུབ་གང་ཆོས་རྣམས་བདེན་སྟོང་དུ་རོ་མི་གཅིག་པའི་ཐ་དད་དུ་འཁྲུལ་པའི་ཆོས་དང་བྲལ་བར་གྱུར་བ་དེ་ནི་བྱང་ཆུབ་སེམས་དཔའ་གང་ཞིག་གིས་ཐོབ་པར་འདོད་པ་དེས། །སྙིང་རྗེ་ཆེན་པོ་ལ་སོགས་པའི་ཐབས་ཁྱད་པར་ཅན་གྱིས་ཟིན་པ་དང་ལྡན་པས། སྤྱིན་པ་སོཊ་ལ་འཁོར་གསུམ་དུ་དམིགས་བའི་མཚན་མ་མེད་པར་སྤྱོད་པའི་ཤེས་རབ་ཀྱི་ཕར་ཕྱིན་ལ་སྦྱོར་དགོས་ཀྱི། ། འདྲེན་པ་སངས་རྒྱས་ཀྱི་རྒྱུའི་གཙོ་བོ་ཤེས་རབ་དེ་འདྲ་མེད་ན་བྱང་ཆུབ་དེ་ཐོབ་པར་འགྱུར་བ་མ་ཡིན་ནོ། །
2025-10-13 14:12:11,641 [INFO] Time taken to process commentary text: 4.47s
2025-10-13 14:12:11,641 [INFO] Processing commentary text: དེ་ཡང་སུམ་ཅུ་རྩ་གསུམ་གྱི་གནས་དེ་ནས་འཛམྦུའི་གླིང་འདིར་བདག་ཉིད་ཀྱིས་མཆོངས་ན་བདེ་བ་ཐོབ་པའི་བར་སྐབས་དེར་ནི་ལུས་བསྣད་པའི་སྡུག་བསྔལ་གྱིས་ཉམས་ཞེས་པར་འགྱུར་བ་ཡིན་ལ།  དེ་བཞིན་དུ་བྱང་སེམས་འགའ་ཞིག་རྒྱལ་བ་རྣམས་ཀྱི་རྒྱུ་ཕར་ཕྱིན་དང་པོ་ལྔ་པོ་འདི་ཡང་བསྐལ་པ་བྱེ་བ་ཁྲག་ཁྲི་མང་པོར་བསྒྲུབ་པར་བྱས་ཤིང་ སངས་རྒྱས་ཐོབ་པར་འདོད་པའི་སྨོན་ལམ་མཐའ་ཡས་བརྒྱ་ཆེན་པོ་རྟག་ཏུ་བསྟེན་ཀྱང་། །གལ་ཏེ་ཟིན་བྱེད་ཐབས་སྙིང་རྗེ་ཆེན་པོ་མེད་ཅིང་དེས་ཟིན་པའི་མིད་དམིགས་པའི་ཤེས་རབ་དང་བྲལ་བར་གྱུར་ན་འཚང་རྒྱ་བའི་བར་སྐབས་དེར་ཉན་ཐོས་ཀྱི་ས་ཉིད་དུ་ལྷུང་ནས་ཉམས་ཚབས་ཆེ་བ་དཔེར་ན་བརྒྱད་སྟོང་པར་སྐབས་འདིར་གསུང་བའི་བྱང་སེམས་ཉམས་པའི་ཆོས་ཅན་དྲུག་ཅུ་བཞིན་ནོ། །ཞེས་པ་དེ་རྣམས། རྩ་བར། །མཚན་མེད་རབ་ཏུ་སྤྱིན་ལ་སོགས། ཞེས་སོགས་སོ། །
2025-10-13 14:12:19,375 [INFO] Time taken to process commentary text: 7.73s
2025-10-13 14:12:19,375 [INFO] Processing commentary text: བདུན་པ་ངེས་འབྱེད་ཆ་མཐུན་ནི། སངས་རྒྱས་ཐེག་པ་འདི་ལ་སོགས་ཏེ། །སངས་རྒྱས་ཀྱི་ཐེག་པ་སྟེ་གཉིས་སུ་མེད་པའི་ཡེ་ཤེས་འདི་ལ་དྲོད་ལ་སོགས་པའི་རིམ་པས་ངེས་པར་འབྱུང་འདོད་པའི་བྱང་སེམས་གང་། །འགྲོ་བ་ཀུན་ལ་ཆགས་སྡང་གི་རིས་སུ་མ་བཅད་པར་སེམས་སྙོམས་པའི་བཏང་སྙོམས་དང་། །སྐྱེས་པ་བུད་མེད་རང་ལས་རྒན་པ་རྣམས་ལ་ཕ་མའི་འདུ་ཤེས་དང་། མ་འོངས་པའི་ཕན་པ་སྒྲུབ་པའི་སེམས་དང་ཚེ་འདིའི་བདེ་བ་སྒྲུབ་བ་བྱམས་པའི་ཡིད་ཀྱིས་ཕ་རོལ་པོ་བཏུལ། པར་བྱ་ཞིང་། །བྱ་བ་སྟེ་ཁོང་ཁྲོ་དང་རྣམ་འཚེ་མེད་པའི་སེམས་དང་། །གཡོ་མེད་པས་དྲང་པོ་སྟེ། །དེ་ཡང་རང་དང་མཉམ་པ་ལ་སྤུན་དང་སྲིང་མོ་དང་། །གཞོན་པ་ལ་བུ་དང་བུ་མོའི་སེམས་དང་སྔར་ཀྱི་ཕ་མའི་སེམས་དང་དེ་རྣམས་སེམས་གཅིག་ཏུ་བསྡུས་པ་དང་། །ཕན་འདོགས་པའི་བཤེས་དང་། །ཡིད་བརྟད་པའི་གྲོགས་དང་། །རུས་གཅིག་པའི་གཉེན་དང་། ། མ་གཅིག་པའི་སྣག་གི་གཉེན་མཚམས་ཀྱི་སེམས་ཏེ་ལྔ་དང་བཅུ་པོ་དེ་དྲོད་ཀྱི་རྣམ་པའོ། །སེམས་དྲང་པོ་དེ་ལྟར་བྱས་ལ་ཚིག་འཇམ་པོ་ནི་རང་སྡིག་པ་ལས་ལྡོག་ཅིང་གཞན་དེ་ལས་འགོད་པ་དང་བསྔགས་པ་བརྗོད་པ་སོགས་དང་། རང་བདེན་པ་ཤེས་པ་སོགས་ལ་གནས་ནས་གཞན་དེ་ལ་འགོད་པ་དང་བསྔགས་པ་བརྗོད་པ་སོགས་དང་། ། རང་སེམས་ཅན་སྨིན་པར་བྱེད་པ་སོགས་ལ་གནས་ནས་གཞན་དེ་ལ་འགོད་པ་དང་བསྔགས་པ་བརྗོད་པ་སོགས་ཀྱི་ཚིག་སྨྲ་བར་བྱ་ཞེས་རྩེ་མོ་སོགས་གསུམ་གྱི་རྣམ་པ་བསྟན་ཏེ། །རྩ་བར། དྲོ་བ་རྣམས་ཀྱི་དམིགས་པ་འདིར། །སོགས་སོ།
2025-10-13 14:12:39,435 [INFO] Time taken to process commentary text: 20.06s
2025-10-13 14:12:39,435 [INFO] Processing commentary text: །བརྒྱད་པ་ཕྱིར་མི་ལྡོག་པའི་ཚོགས་ལ་སྤྱིའི་རྟགས་ཞུ་བ་དང་། དེའི་ལན་དུ་སོ་སོར་གསུངས་ཚུལ་གཉིས། །  དང་པོ་ནི།
2025-10-13 14:12:39,686 [INFO] Time taken to process commentary text: 0.25s
2025-10-13 14:12:39,719 [INFO] Processing commentary text: འཇིག་རྟེན་མགོན་ལ་སོགས་ཏེ། །འཇིག་རྟེན་གྱི་མགོན་པོ་སྟོན་པ་ལ་གནས་བརྟན་རབ་འབྱོར་གྱིས་ཞུ་པ་ཡོན་ཏན་གྱི་རྒྱ་མཚོ་སངས་རྒྱས་ཀྱིས། མི་མཐུན་ཕྱོགས་ཉོན་མོང་མ་མཆིས་པའི་རྟགས་བསྟན་དུ་གསོལ།  སུའི་རྟགས་ཞེ་ན། མཐུ་ཆེ་བ་བྱང་ཆུབ་སེམས་དཔའ་དག་རྫོགས་པའི་བྱང་ཆུབ་ལས་ཇི་ལྟར་སླར་ལྡོག་པར་མི་འགྱུར་བའི་གཉེན་པོ་ཡོན་ཏན་གྱི་ཕྱོགས་ཙམ་གྱི་རྟགས་ཀྱང་བསྟན་དུ་གསོལ་ལ་ཞེས་པ་འདི། རྩ་བར། །ངེས་འབྱེད་ཡན་ལག་སོགས་ཤོ་ལོ་ཀ་གཅིག་དང་སྦྱར་རོ། །
2025-10-13 14:12:43,538 [INFO] Time taken to process commentary text: 3.82s
2025-10-13 14:12:43,538 [INFO] Processing commentary text: གཉིས་པ་ལ་གསུམ་ལས།  སྦྱོར་ལམ་ལ་གནས་པའི་རྟགས་ནི། ཐ་དད་འདུ་ཤེ་སོགས་ཏེ། གཟུགས་ལ་སོགས་པའི་ཆོས་ལ་བདེན་ཞེན་མངོན་གྱུར་ལྡོག་པས་དེ་དག་བདེན་མེད་ཀྱི་ངོ་བོར་ཐ་དད་དུ་ཞེན་པའི་འདུ་ཤེས་བྲལ་ཤིང་། །བདེན་བཞིའི་གནས་ལུགས་ལ་ཐེ་ཚོམ་མངོན་གྱུར་ཟད་ནས་དཀོན་མཆོག་གསུམ་ལ་ཤེས་ནས་དད་པ་ཐོབ་པས་ཆེས་ཐམས་ཅད་སྒྱུ་མ་ལྟར་རིགས་པ་དང་ལྡན་པའི་ཚིག་སྨྲ་ཞིང་ཕྱི་རོལ་བའི་དགེ་སྦྱོང་སོགས་ལ་བརྟེན་པར་མི་བྱེད་པ་དང། ། ལོག་ལྟ་སྤོང་བས་ན་མཁམ་པས་དུས་རྟག་ཏུ་ངན་སོང་གསུམ་སོགས་མི་ཁོམ་པ་སྤོང་བ་དང་། ། རྟག་ཏུ་དགེ་བཅུའི་ལས་ཀྱི་ལམ་ལ་རང་གནས་ནས་དེ་ལ་གཞན་འགོད་པ་ལ་མངོན་པར་བརྩོན་པ་དང་། ། ལེན་དང་རྣམ་སྨིན་ལ་རེ་བ་ལ་སོགས་པ་ཟང་ཟིང་གི་སེམས་མེད་པར་འགྲོ་བ་ལ་ཆོས་ནི་རྗེས་སུ་སྟོན་པ་གཞན་གྱི་རྟེན་ཅན་གྱི་སྤྱིན་པ་སོགས་དང་།  ཟབ་མོའི་ཆོས་ལ་སོམ་ཉི་མེད་པར་རྩེ་གཅིག་ཏུ་དགའ་བས་འདོད་པ་ལ་འདུན་པ་ལ་སོགས་པའི་སྒྲིབ་པ་ལྔ་དང་མི་འགྲོགས་ཤིང་མ་རིག་པ་དང་ལྟ་ངན་ལ་སོགས་པའི་བག་ལ་ཉལ་ཀུན་འཇོམས་ནུས་པ་དང་། རྟག་དུ་སེམས་ཅན་ལ་ཕན་པའི་སེམས་ཉི་བར་གནས་པའི་ཚིག་འཇམ་པོ་སྨྲ་བ་སོགས་བྱམས་པའི་ལུས་ངག་ཡིད་གསུམ་གྱི་ལས་དང་ལྡན་པ་དང་།  སྤྱོད་ལམ་རྣམ་བཞི་ཀུན་ཏུ་དྲན་པ་ཤེས་བཞིན་དང་རབ་ཏུ་ལྡན་པས་འགྲོ་བའི་ཚེ་ཡང་སྲོག་ཆགས་ལ་གནོད་དོགད་སོགས་ཀྱིས་གཉའ་ཤིང་གང་ཙམ་དུ་ལམ་ལ་བལྟ་ཞིང་འགྲོ་ལ་ཕྱིན་ཅི་ལོག་གི་ཡུལ་ལ་གཡེངས་པའི་སེམས་འཁྲུལ་བ་མེད་པ་དང་། ནང་མི་དགེ་བ་བཅུ་སྤོང་བས་གཙང་བར་བྱས་ཤིང་། ཕྱི་དམ་པས་སྨད་དུ་མེད་པའི་གཙང་མའི་གོས་འཆང་བ་སོགས་སྤྱོད་ལམ་གཙང་སྤྲ་དང་ལྡན་པ་སྟེ། བཅུ་གཅིག་ནི་དྲོད་ཀྱི་རྟགས་དང་། །བྱང་ཆུབ་ཀྱི་རྒྱུའི་དགེ་རྩ་དྲོད་མན་ཆད་ལས་ཁྱད་པར་དུ་འཕགས་པ་ཐོབ་པས། །ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བ་དང་། ཡིད་གཡོ་སྒྱུས་བསླད་པའི་རང་དོན་ཡིད་བྱེད་ཀྱི་སེམས་གྱ་གྱུ་མི་འབྱུང་པ་སོགས་ལུས་ངག་ཡིད་གསུམ་པོ་གནས་ངན་ལེན་གྱིས་དབེན་ཞིང་དག་པ་དང་། ཟས་གོས་ལ་སོགས་པའི་རྙེད་བཀུར་འདོད་པ་མ་ཡིན་པས། །ཕྱག་དར་ཁྲོད་པ་སོགས་སྦྱངས་པའི་ཡོན་ཏན་ཡང་དག་པར་ལེན་པ་དང་། །སེར་སྣ་སོགས་ཕྱིན་དྲུག་གི་མི་མཐུན་ཕྱོགས་མེད་པ་དང་ལྡན་པ་དང་། སྒོམ་བྱུང་གིས་སྟོང་བ་་དང་རྟེན་འབྱུང་ཕན་ཚུན་གྲོགས་སུ་གྱུར་པས་ཅི་བྱེད་ཐམས་ཅད་ཆོས་ཉིད་དང་ལྡན་པར་རམ་མཐུན་པར་སྤྱོད་པའི་རྣལ་འབྱོར་དང་ལྡན་པར་འགྲོ་བས་ཁྱུ་མཆོག་དང་། ། བདག་གཞན་བརྗེ་བ་ལྷག་པར་གོམས་པས་རྟག་ཏུ་སེམས་ཅན་ལ་མ་འཚོ་བར་ཕན་པའི་ཆོས་གཞན་དོན་དུ་དམྱལ་བར་་སྐྱེ་བ་སོགས་འདོད་པ་སྟེ། །དྲུག་ནི་རྩེ་མོའི་རྟགས་དང་། །ཆོས་ཉིད་ལ་ཡོདཆེས་ཤིང་སངས་རྒྱས་ཐོབ་བྱེད་ཀྱི་ཐབས་ཤེས་པ་ལ་མཁས་པས་ལམ་གཞན་ལ་སྟོན་པ་གཞན་གྱིས་བཀྲིར་མི་བཏུབ་པ་དང་། ། ཟས་གཅོད་པ་དང་མེ་ལྔ་བསྟེན་པ་ལ་སོགས་པའི་ལམ་བཅོས་ལ་ཉེ་བར་སྟོན་པའི་བདུད་ཉིད་དུ་རྟོགས་པས་བདུན་གྱི་ཡུལ་ལས་འདས་ཤིང་། །སྤྱིན་པ་སོགས་ལ་འཁོར་གསུམ་རྣམ་པར་དག་པར་སྤྱོད་པ་ལ་གཞན་གྱི་དྲིང་མི་འཇོག་པས་སྒོ་གསུམ་གྱི་སྤྱྱོད་པ་ཐམས་ཅད་ལ་སངས་རྒྱས་དགྱེས་པ་སྟེ། །སྔ་མ་གཉིས་ནི་བཟོད་པ་དང་། ཐ་མ་གཅིག་པུ་ཆོས་མཆོག་གི་རྟགས་ཏེ། །རྩ་བར། །གཟུགས་ལ་སོགས་ལས་ལྡོག་པ་དང་། །སོགས་སོ། །མཐོང་ལམ་གྱི་རྟགས་ལ། །རྩ་བར། །མཐོང་བའི་ལམ་ལ་བཟོད་པ་དང་། །ཞེས་སོགས་ལྟར། །
2025-10-13 14:13:21,595 [INFO] Time taken to process commentary text: 38.06s
2025-10-13 14:13:21,595 [INFO] Processing commentary text: ཤེས་བཟོད་སྐད་ཅིག་མ་བཅུ་དྲུག་གི་ལག་རྗེས་ཀྱི་རྟགས་བཅུ་དྲུག་ནི། བསམ་གཏན་བཞི་ལ་སོགས་ཏེ། །བསམ་གཏན་བཞི་ལ་སོགས་པའི་ཉམས་འཇུག་དགུ་ལ་རྩེ་གཅིག་ཏུ་བསམ་གཏན་བྱེད་ཀྱང་། །བསམ་གཏན་བཞི་སོགས་དེ་དག་གི་བདེ་བ་ལ་ཞེན་པས་མི་གནས་པས་དེ་དག་གིས་འཁོར་བར་སྐྱེ་བ་འཕེན་པའི་ཡན་ལག་ཡོངས་སུ་ཟད་པ་དང་།  གཟུགས་སྒྲ་སོགས་ལ་བདེན་ཞེན་ཀུན་བཏགས་ཀྱི་འདུ་ཤེས་ལྡོག་པས་སྙན་པ་དང་གྲགས་པ་སོགས་འདོད་པ་མ་ཡིན་པ་དང་། ། བྱང་ཆུབ་གྱི་སེམས་ཤིན་ཏུ་བརྟན་པ་སངས་རྒྱས་ཀྱིས་བྱིན་གྱིས་བརླབ་པས་གཞན་ལ་ཁྲོ་བ་སོགས་ཀྱིས་སེམས་ཀུན་ནས་དཀྲིས་པ་མེད་པ་དང་། །དེའི་ལུགས་ཀྱིས་བསྟན་པ་ཐེག་དམན་ལས་སེམས་རྣམ་པར་ལྡོག་པ་སྟེ། འདི་བཞི་ནི་སྡུག་བསྔལ་ཤེས་བཟོད་བཞི་དང་།  མཐོང་སྤང་མི་དགེ་བའི་ས་བོན་ཟད་པས་ལུས་སེམས་ཡང་བའི་ཤིན་སྦྱངས་ཀྱི་བདེ་བ་ཁྱད་པར་ཅན་དང་ལྡན་པས་ཁྱིམ་པར་གྱུར་ན་ཡང་རྟག་ཏུ་འདོད་པའི་ཡོན་ཏན་གྱི་དངོས་པོ་ཀུན་ལ་མ་ཆགས་པར་སེམས་ཅན་འདུལ་བའི་ཐབས་ལ་མཁས་པས་སྤྱོད་པ་དང་། །དེའི་ཤུགས་བསྟན་དེ་དག་གི་ཉེས་དམིགས་མངོན་སུམ་དུ་མཐོང་བས་དེས་མ་གོས་པའི་ཚངས་པར་སྤྱོད་པ་དང་། ། བྱང་ཆུབ་ཀྱི་སེམས་མི་བརྗེད་པ་ལ་དབང་པའི་སྐྱེས་བུ་དམ་པའི་ཆོས་ཉིད་ཀྱིས་རང་ཉིད་ཀྱི་འཚོ་བའི་ཕྱིད་ནི་ཚོང་དང་ཞིང་ལས་སོགས་གཞན་ལ་གནོད་པས་ཡ་ང་བའི་ཐབས་ཀྱིས་ལངས་སྤྱོད་འཚོལ་བར་མི་བྱེད་པས་འཚོ་བ་དག་དང་། ། ཉོན་མོངས་པའི་སེམས་ཀྱིས་གཞན་ལ་གནོད་ཕྱིར་མངོན་སྤྱོད་ཀྱི་དྲག་ཤུལ་སྦྱོར་སྔགས་དང་།  བུད་མེད་དབང་དུ་སྡུད་པའི་སྦྱོར་སྔགས་དང་སྨན་ས་རྩིས་སོགས་ཚོལ་བར་མི་བྱེད་ཅིང་། ། འདོད་པ་བསྟན་པའི་ལས་ཅན་སྤྲུམ་མ་སོགས་ལས་བུ་ཕོ་དང་བུ་མོ་འབྱུང་བར་གྱུར་ཞེས་ལུང་སྟོན་པར་མི་བྱེད་པ་སོགས་ལུས་ངག་ཡིད་གསུམ་ལས་རྣམ་པར་དག་པ་སྟེ། །བཞི་ནི་ཀུན་བྱུང་ཤེས་བཟོད་བཞི་དང་། །ཕུང་པོ་སོགས་དང་། །བྱང་ཆུབ་ཀྱི་བར་ཆད་བྱེད་པའི་ཆོས་མཚོན་བྱེད་རྐུན་པོའི་གཏམ་དང་། །གཉེན་པོས་སྤང་བྱ་ལ་གནོད་པ་མཚོན་པའི་གཡུལ་ལམ་འཐབ་མོའི་གཏམ་དང་། ། སེར་སྣ་ནས་ཤེས་འཆལ་གྱི་བར་གྱི་གཏམ་རྣམས་ལས་རབ་ཏུ་དབེན་པ་སྟེ། །དེ་དག་ལ་སྤྱོར་བ་དང་རྗེས་སུ་སྦྱོར་བ་བཀག་པའི་སྟོང་པ་ཉིད་ཀྱི་ཤེར་ཕྱིན་མཆོག་ལ་བརྩོན་པས་སེམས་ཅན་ཐམས་ཅད་ལ་ལུས་ངག་གིས་འཐབ་རྩོད་དང་བྲལ་ཞིང་། །ཡིད་ཀྱིས་བྱམས་པའི་སེམས་ཀྱང་ཤིན་ཏུ་བརྟན་པས། ཀུན་མཁྱེན་འདོད་པའི་སེམས་བསྐྱེད་དང་མི་འབྲལ་བར་གནས་ཤིང་། །རྒྱལ་བས་བྱང་ཆུབ་ལ་སོགས་པའི་ཆོས་རྡུལ་ཙམ་ཡང་མི་དམིགས་པར་བསྟན་པ་ལ་དེ་ལྟར་རྟག་ཏུ་གཞོལ་བའི་སེམས་དང་ལྡན་པ་དང་། ། དེ་ལྟར་ཤེར་ཕྱིན་ལ་བརྩོན་པས་ཚེ་རབས་ཕྱི་མ་རྣམས་སུ་མཐའ་འཁོབ་སོགས་ཀྱི་ཡུལ་མཐའ་སྟེ་ངན་པ་སྤངས་ནས་སངས་རྒྱས་བཞུགས་པའི་ཡུལ་སོགས་སུ་སྐྱེ་བ་འཛིན་པར་འགྱུར་རོ། ། ཡང་བདུད་ལ་སོགས་པས་ཐེ་ཚོམ་ཇི་ལྟར་བསྐུར་ཡང་མཁྱེན་གསུམ་གྱི་བདག་ཉིད་ཀྱི་རང་གིས་གསུམ་ལ་དོགས་པ་མེད་པར་རྟག་ཏུ་རི་རབ་དང་འདྲ་བར་བརྟན་པར་གནས་པ་དང་། ། རྣམ་མཁྱེན་ལ་སོགས་པའི་ཆོས་ཀྱི་ཕྱིར་སྲོག་ཀྱང་སེར་སྣ་མེད་པར་འདོར་ཞིང་ཤེར་ཕྱིན་གྱི་རྣལ་འབྱོར་ལ་རབ་ཏུ་བརྩོན། །ཞེས་ཤེས་བཟོད་ཕྱི་མ་བརྒྱད་དེ། །བཅུ་དྲུག་གི་རྟགས་རྣམས་བསྟན་ཏེ། །རྩ་བར། །གཟུགས་སོགས་འདུ་ཤེས་ལྡོག་པ་དང་། །སོགས་སོ། །
2025-10-13 14:14:07,022 [INFO] Time taken to process commentary text: 45.43s
2025-10-13 14:14:07,022 [INFO] Processing commentary text: སྒོམ་ལམ་ཕྱིར་མི་ལྡོག་པའི་རྟགས་བཤད་པ་ལ་ཞར་བྱུང་སྒོམ་ལམ་དང་། །རྟགས་དངོས་བཤད་པ་གཉིས།  །དང་པོ་ལ། ཐེག་ཆེན་སྒོམ་ལམ་གྱི་ཁྱད་པར་དང་། ཁྱད་གཞི་སྒོམ་ལམ་དང་། དེའི་དབྱེ་བ་བཤད་པའོ། །
2025-10-13 14:14:07,783 [INFO] Time taken to process commentary text: 0.76s
2025-10-13 14:14:07,783 [INFO] Processing commentary text: གཟུགས་དང་ཚོར་དང་སོགས་ཏེ། གཟུགས་ལ་སོགས་པའི་ཕུང་པོ་ལྔ་ཟབ་སྟེ། དེ་ལྔའི་མ་བཅོས་པའི་རང་བཞིན་ནི་རྒྱུའི་མཚན་མ་མེད་ཅིང་འབྲས་བུ་དང་ངོ་བོའི་སྤྲོས་པས་རབ་ཏུ་ཞི་བ། དཔེར་ན་མདའ་འཕངས་པས་རྒྱ་མཚའི་གཏིང་ལ་ཐུག་པའི་ཚད་འཚོལ་བ་ལྟར། །དོན་དམ་ལ་དཔྱོད་པའི་ཤེས་རབ་ཀྱིས་ནི་བརྟགས་ཤིང་བཙལ་ན་ཕུང་པོར་མིང་གིས་བཏགས་པའི་དོན་ནམ་གཏིང་མི་རྙེད་པས་སྒྲོ་འདོགས་དང་། དེས་ན་མིང་གིས་བཏགས་ཙམ་དུ་གྲུབ་པས་སྐུར་འདེབས་ཀྱི་མཐའ་གཉིས་ལས་གྲོལ་བའི་ཕྱིར། །ཞེས་ཡུལ་དེ་བཞིན་ཉིད་ཟབ་པས་ཡུལ་ཅན་སྒོམ་ལམ་ཟབ་པར་བསྟན་ཏེ། །རྩ་བར། །སྒོམ་པའི་ལམ་ནི་ཟབ་པ་སྟེ། །སོགས་སོ། །
2025-10-13 14:14:13,844 [INFO] Time taken to process commentary text: 6.06s
2025-10-13 14:14:13,845 [INFO] Processing commentary text: གཉིས་པ་ནི། བྱང་ཆུབ་སེམས་དཔའ་གང་ཞིག་སོགས་ཏེ། །བྱང་ཆུབ་སེམས་དཔའ་སྒོམ་ལམ་ལ་གནས་པ་གང་ཞིག་དེ་ལྟར་མཐའ་གཉིས་ལས་གྲོལ་བས་ཟབ་པར་གྱུར་ཅིང་། ཐེག་པ་སྦྱོར་ལམ་དང་། །དོན་དམ་མཐོང་ལམ་དང་། །ཆགས་པ་མེད་པ་སྒོམ་ལམ་རྣམས་གྱིས་ཡུལ་གང་ལ་དོན་དམ་པར་ཕུང་པོ་སོགས་ཡོད་པ་མིན་པའི་ཆོས་ཟབ་པ་འདི། ཡང་དང་ཡང་དུ་སེམས་ཤིང་འཇལ་ནས་ངེས་པར་རྟོགས་པའི་སྒོམ་ལམ་པ་དེའི་ཉིན་གཅིག་ལ་བསོད་ནམས་ཡང་དག་པར་སྒྲུབ་པ་ནི། །དེ་ལས་ཅི་ཙམ་ཞིག་འབྱུང་བ་ཡོད་ཅེ་ན། ། དཔེར་ན་འདོད་ཆགས་ཀྱི་ཆོས་ལ་སྤྱོད་པའི་སྐྱེས་བུ་ཞིག་བུད་མེད་དང་ཕྲད་པའི་དུས་བཏབ་པ་དེའི་ཉིན་གཅིག་ལ། །བུད་མེད་འོང་ངམ་མི་འོང་སྙམ་པ་ལ་སོགས་པའི་སེམས་ཀྱི་རྣམ་རྟོག་ཇི་སྙེད་འབྱུང་བ་དེ་སྙེད་ཀྱི་བསྐལ་པར་འཁོར་བ་ཕྱིར་བསྙིལ་བར་འགྱུར་བ་ལ་སོགས་པའི་བསོད་ནམས་བྱང་སེམས་དེས་ཐོབ་པར་འགྱུར་རོ། །ཞེས་སྒོམ་ལམ་གྱི་ངོ་བོ་ཕན་ཡོན་དང་བཅས་པ་བསྟན་ཏེ། །རྩ་བར། །ངེས་འབྱེད་ཡན་ལག་དང་མཐོང་བའི། །སོགས་སོ།
2025-10-13 14:14:23,965 [INFO] Time taken to process commentary text: 10.12s
2025-10-13 14:14:23,965 [INFO] Processing commentary text: །གསུམ་པ་ལ། །དབྱེ་བ་དངོས་དང་། །རྩོད་སྤོང་གཉིས་ལས།  །དང་པོ་ལ།
2025-10-13 14:14:24,022 [INFO] Time taken to process commentary text: 0.06s
2025-10-13 14:14:24,022 [INFO] Processing commentary text: སྒོམ་ལམ་ཆུང་ངུ་སྐོར་གསུམ་ནི། །བྱང་ཆབ་སེམས་དཔའ་གང་ཞིག་བསྐལ་མང་སོགས་ཏེ། །དམིགས་ཅན་གྱི་བྱང་སེམས་གང་ཞིག་བསྐལ་མང་བྱེ་བ་སྟོང་དུ་ཉན་ཐོས་དགྲ་བཅོམ་པ་དང་རང་རྒྱལ་རྣམས་ལ་སྦྱིན་པ་གཏོང་བར་བྱེད་ཅིང་། །རང་གི་ཚུལ་ཁྲིམས་ལེགས་པར་སྲུང་བར་བྱེད་ཀྱང་། །བྱང་སེམས་གང་གིས་སྒོམ་ལམ་ཆུང་དུ་སྐོར་གསུམ་གྱི་ཤེས་རབ་ཕ་རོལ་ཕྱིན་མཆོག་སྒོམ་པ་དང་ལྡན་པའི་ཆོས་ཡུམ་གཞན་ལ་སྟོན་པའམ་བརྗོད་པའི་ལེགས་ཚོགས་ལ། ། སྔ་མའི་སྤྱིན་པ་དང་ཚུལ་ཁྲིམས་ཀྱིས་ཆར་ཡང་མི་ཕོད་ཅེས་ཟིལ་གྱིས་གནོན་བྱ་དམིགས་ཅན་དགེ་བ་བསྟན་པས་སྒོམ་སྤང་ཆེན་པོ་སྐོར་གསུམ་སྤང་བྱར་དང་། །ཟིལ་གྱིས་གནོན་བྱེད་དམིགས་པ་མེད་པའི་ཆོས་ཀྱི་སྦྱིན་པ་བསྟན་པས་སྒོམ་ལམ་ཆུང་ངུ་སྐོར་གསུམ་གཉེན་པོར་བསྟན་ནོ། སྤང་གཉེན་གྱི་བསྟན་ཚུལ་འདི་འོག་མ་རྣམས་ལ་ཡང་ཤེས་པར་བྱ་དགོས་སོ། །
2025-10-13 14:14:31,785 [INFO] Time taken to process commentary text: 7.76s
2025-10-13 14:14:31,785 [INFO] Processing commentary text: འབྲིང་སྐོར་གསུམ་ནི། ། བྱང་ཆུབ་སེམས་དཔའ་གང་ཞིག་ཤེས་རབ་མཆོག་ཞེས་སོགས་ཏེ། །བྱང་སེམས་གང་ཞིག་སྒོམ་ལམ་འབྲིང་གི་ཤེས་རབ་མཆོག་མཉམ་བཞག་ཏུ་བསྒོམས་ཏེ། ། དེ་ལས་རྗེས་ཐོབ་ཏུ་ལངས་ནས་བདེན་འཛིན་གྱིས་དགོས་པ་མེད་པའི་ཆོས་ཡུམ་གཞན་ལ་བརྗོད་ཅིང་དེའི་དགེ་བ་རྫོགས་བྱང་དུ་བསྔོ་ན་དེ་དང་མཉམ་པའི་དགེ་བ་འཇིག་རྟེན་གསུམ་ན་མེད་པས། །སྔ་མ་ལས་ཀྱང་ལྷག་པར་ཟིལ་གྱིས་གནོན་ནོ། །ཞེས་པའོ། །
2025-10-13 14:14:34,195 [INFO] Time taken to process commentary text: 2.41s
2025-10-13 14:14:34,195 [INFO] Processing commentary text: ཆེན་པོ་སྐོར་གསུམ་ནི། ། བསོད་ནམས་དེ་ཡང་སོགས་ཏེ། །དེ་ལྟང་ཆོས་སྦྱིན་བསྔོ་བའི་བསོད་རྣམས་དེ་ཡང་བཏགགས་དོན་བཙལ་ན་མི་རྙེད་པས་གསོ་དང་། བདེན་པས་སྟོང་པས་སྟོང་བ་དང་། །སྣང་ཚུལ་གནས་ཚུལ་མི་མཐུན་པས་གསོབ་དང་། །རྒྱུ་རྐྱེན་གྱིས་བཅོས་བ་ཙམ་ཡིན་པས་ཡ་མ་རླ་དང་། །རྒྱ་མ་ལྟར་སྣང་ཙམ་ཡིན་པས་སྙིང་པོ་མེད་པར་ཤེས་དེ་ལྟར་བདེ་གཤེགས་རྣམས་ཀྱི་ཤེས་རབ་སྒོམ་ལམ་ཆེན་པོ་ལ་སྤྱོད་ན་དེའི་ཚེ་བསོད་ནམས་དཔག་མེད་ཡོངས་སུ་འཛིན་པས་སྔ་མ་ལས་ཀྱང་ལྷག། །ཅེས་པ་དེ་རྣམས། །རྩ་བར། དེ་ནི་རྒྱུ་ཆགས་ཡིན་པའི་ཕྱིར། །སོགས་སོ།
2025-10-13 14:14:39,280 [INFO] Time taken to process commentary text: 5.08s
2025-10-13 14:14:39,280 [INFO] Processing commentary text: །གཉིས་པ་རྩོད་སྤོང་ལ། །སྒོམ་ལམ་རེ་རེ་ལ་ཡང་བསོད་ནམས་གྲངས་མེད་གཞལ་མེད་སོགས་སྐྱེད་པར་གསུངས་པས། །སྐོར་དགུ་ཙམ་དུ་གྲངས་ངེས་པ་མི་འཐད་ཅེས་གྲངས་ངེས་ལ་རྩོད་པ་དང་། བྱེད་པ་ལ་རྩོད་པ་གཉིས་ཀྱི།  ཕྱི་མ་ལ་དོན་དམ་དང་ཀུན་རྫོབ་ལ་ལྟོས་པའི་རྩོད་པ་གཉིས་ལས།   དང་པོའི་དོགས་པ་སེལ་ཚུལ་ནི།
2025-10-13 14:14:42,226 [INFO] Time taken to process commentary text: 2.95s
2025-10-13 14:14:42,226 [INFO] Processing commentary text: སངས་རྒྱས་ཀྱིས་བཤད་སོགས་ཏེ། །དེ་ལྟར་སྒོམ་ལམ་པས་སངས་རྒྱས་ཀྱིས་ཚད་མ་གསུམ་དང་མི་འགལ་བས་རིམ་པ་ལྟར་བཤད་པ་དང་རབ་ཏུ་སྦྱར་ཞིང་རབ་ཏུ་བསྟན་པའི་ཤེར་ཕྱིན་ལ་སོགས་པའི་ཆོས་འདི་ཐམས་ཅད་དོན་དམ་པར་མིང་གིས་བརྗོད་པ་ཙམ་དུ་ཟད་པར་ཤེས་ན།  དེ་ལྟར་བུའི་ཆོས་ཀྱི་དབྱིངས་ཀྱི་རང་བཞིན་སྒོམ་ལམ་ལ་སྤང་བྱ་ཟད་པ་མེད་ཅིང་གཉེན་པོ་འཕེལ་བ་མེད་པར་ཐལ། དེས་སྤང་བྱ་འདི་འདྲ་སྤངས་པས་གཉེན་པོ་འདི་འདྲར་འཕེལ་ལོ་ཞེས་བསྐལ་པ་བྱེ་བ་ཁྲག་ཁྲིག་མང་པོར་བརྗོད་པར་བྱས་ཀྱང་བརྗོད་པ་ཙམ་དུ་ཟད་པའི་ཕྱིར་རོ་ཞེ་ན།  ལན་ནི། །དོན་དམ་པར་ཟ་ན་འཕེལ་མེད་པ་དེ་ལྟར་ཡིན་ཀྱང་ཐ་སྙད་མིང་ཙམ་དུ་ནི་རྒྱལ་བ་རྣམས་ཀྱི་ཕར་ཕྱིན་གྱི་ཆོས་རྣམས་ཀྱང་འཕེལ་འགྲིབ་ཏུ་རུང་ངོ་ཞེས་ཡོངས་སུ་བསྒྲགས་པས། ། དེ་ལྟར་རྣམས་ལ་སྤྱོད་ཅིང་སྒྱུ་མ་ལྟ་བུར་བྱང་ཆུབ་ཏུ་ཡོངས་སུ་བསྔོ་ཞིང་བདེན་པར་ཞེན་པའི་རློམ་སེམས་མེད་པའི་བྱང་སེམས་ནི། །སྤང་བྱས་ཉམས་པ་མེད་ཅིང་གཉེན་པོ་འཕེལ་ཏེ་སངས་རྒྱས་ཀྱི་བྱང་ཆུབ་མཆོག་ལ་རེག་པར་འགྱུར་རོ། །ཞེས་ཀུན་རྫོབ་ཏུ་ཁྱབ་པ་མེད་པའི་ལམ་སྟོན་ནོ། ། དེ་དག་གི་ཤུགས་ཀྱིས་གྲངས་ངེས་ལ་རྩོད་པའི་ལན་ཀྱང་བསྟན་པར་འགྱུར་ཏེ། །དེ་རྣམས་རྩ་བར། །གྲངས་མེད་ལ་སོགས་བསྟན་པ་རྣམས། །སོགས་སོ།
2025-10-13 14:14:59,871 [INFO] Time taken to process commentary text: 17.65s
2025-10-13 14:14:59,871 [INFO] Processing commentary text: །གཉིས་པ་ཀུན་རྫོབ་ལ་ལྟོས་པའི་རྩོད་ལན་ནི། །དོན་དམ་པར་དེ་ལྟར་ཡིན་དུ་ཆུག་ནའང་ཀུན་རྫོབ་ཏུ་ཡང་ཚོགས་ལམ་ནས་ས་བཅུ་པའི་བར་གྱི་བྱང་ཆུབ་ཀྱི་སེམས་གཉིས་ཀྱིས་སངས་རྒྱས་ཀྱི་བྱང་ཆུབ་ལ་རེག་མི་ནུས་ཏེ། ། སེམས་བསྐྱེད་དེ་དག་གི་སྐད་ཅིག་སྔ་མས་མི་རེག ། ཕྱི་མས་ཀྱང་མ་ཡིན་པའི་ཕྱིར། །དང་བོ་ལྟ་ན། །དེ་སྐད་ཅིག་མ་གཅིག་ཙམ་ལ་སངས་རྒྱས་ཆོས་མཐའ་དག་སྐྱེད་པའི་ནུས་པ་མེད་ཅིང་། ། ཕྱི་མ་ལྟར་ན་སྐད་ཅིག་ཕྱི་མ་རྣམས་གཅིག་ཅར་དུ་འབྱུང་བས་མིན་དེ་རྣམས་རིམ་ཅན་དུ་འབྱུང་བས་མིན། །དང་པ་ལྟར་ན། །སེམས་ཅན་རྣམས་ཀྱི་རྣམ་པར་ཤེས་པའི་རྒྱུ་རེ་རེ་་བ་དང་འགལ་ལོ། །གཉིས་པ་ལྟར་ན། །དེ་རྣམས་སྔ་ཕྱི་རེ་རེའི་འཇིག་པས་ལྷན་གཅིག་ཏུ་ཚོགས་པ་མེད་པས་ན། །ཇི་ལྟར་བྱང་ཆུབ་སྐྱེད་ཅེ་ན། ། དེའི་ལན་ལ། །ཕན་ཚུན་མ་ལྟོས་པའི་སེམས་བསྐྱེད་སྐད་ཅིག་རེ་རེ་བས་བྱང་ཆུབ་་ཀྱི་རྒྱུ་མི་བྱེད་ཀྱང་བལྟོས་པའི་སྐད་ཅིག་རེ་རེས་་ཀྱང་དེའི་རྒྱུ་བྱེད་ཚུལ་སྦྱིར་བསྟན་པ་ནི། །འབྲུ་མར་སོགས་ཏེ། །འབྲུ་མར་གྱི་མར་མེའི་སྙིང་པོ་དང་། ། མེ་ལྕེ་འབར་བ་གཉིས་ཕྲད་པ་སྐད་ཅིག་དང་པོ་ཡིས་སྙིང་པོའམ་སྡོང་བུ་རྫོགས་པར་འཚིག་པ་མིན་སོགས་སོ། ཁྱད་པར་སེམས་བསྐྱེད་སྐད་ཅིག་དང་པོས་བྱང་ཆུབ་ཀྱི་རྒྱུ་བྱེད་ཚུལ་ནི། ། ས་བོན་ལས་ནི་སོགས་ཏེ། །བྱང་ཆུབ་ཤིང་གི་ས་བོན་ལས་དེའི་མྱུ་གུ་མེ་ཏོག་འབྲས་བུ་དང་བཅས་པའི་སྡོང་བུ་རྒྱ་ཆེ་བ་རྣམས་རིམ་པས་འབྱུང་ཞིང་། །ས་བོན་དེ་ཡང་སྡོང་བུའི་དུས་སུ་འགག་ལ་དང་པོའི་ས་བོན་དེ་མེད་ན་བྱང་ཆུབ་ཀྱི་ཤིང་ཡང་མེད་པར་འགྱུར་ན་དེ་མིན་པ་ལྟར། །དེ་བཞིན་དང་པོའི་སེམས་ཀྱང་ཡོག་ས་སོ། །
2025-10-13 14:15:26,295 [INFO] Time taken to process commentary text: 26.42s
2025-10-13 14:15:26,295 [INFO] Processing commentary text: སེམས་སྐྱེད་སྐད་ཅིག་གཉིས་པས་དེའི་རྒྱུ་བྱེད་ཚུལ་ནི། ། ས་བོན་རྙེད་ནས་སོགས་ཏེ། ས་བོན་ལས་སྐད་གཉིས་པའི་ངོ་བོ་ནས་ལ་སོགས་པའི་འབྲུ་དང་སཱ་ལུ་སོགས་འབྱུང་ལ། ། ས་བོན་དེ་ཡི་འབྲས་བུ་དེ་དག་གི་ངོ་བོ་ནི་ས་བོན་དེ་ལ་ཡོད་པ་མིན་ཅིང་། རྫས་རྒྱུན་ནི་མེད་པའང་མིན་པ་དེ་ལྟར་སེམས་བསྐྱེད་སྐད་ཅིག་དང་པོའི་སྟོབས་ཀྱིས་སྐད་ཅིག་གཉིས་པའི་སེམས་སྐྱེད་དེ།  རྒྱལ་བ་རྣམས་ཀྱི་བྱང་ཆུབ་འདི་ནི་དོན་དམ་པར་ན་ཕན་ཚུན་ལྟོས་པའི་དངོས་པོའི་རང་བཞིན་བྲལ་བས་སྒྱུ་མ་ལྟ་བུར་ལྟོས་ནས་འབྱུང་བར་འགྱུར་རོ། །ཞེས་པའོ།  དེ་དག་གི་དོན་བསྡུས་ནས། །སེམས་བསྐྱེད་སྔ་མ་རྣམས་ཀྱིས་ཕྱི་མ་རྣམས་ཀྱི་ནུས་པ་འཕེལ་ཏེ་རྫོགས་པའི་བྱང་ཆུབ་ཀྱི་རྒྱུ་བྱེད་ཚུལ་བསྟན་པ་ནི། །ཆུ་ཡི་ཐིགག་པས་སོགས་ཏེ། ཆུ་ཡི་ཐིགས་པས་བུམ་པའི་ནང་སྟོང་པའི་ཆ་དང་པོ་ནས་ཐ་མའི་བར་སོགས་སོ། །དེ་རྣམས་རྩ་བར། །སེམས་ནི་སྔ་མས་སོགས་སོ། །
2025-10-13 14:15:35,615 [INFO] Time taken to process commentary text: 9.32s
2025-10-13 14:15:35,615 [INFO] Processing commentary text: གཉིས་པ་རྟགས་དངོས་ནི། སྟོང་པ་མཚན་མེད་སོགས་ཏེ། །དེ་ཡང་ཟབ་པ་བརྒྱད་ཀྱི་དོན་ནི། །འདུས་བྱས་ཀྱི་ཆོས་རྣམས་དོན་དམ་པར་སྐྱེ་འགག་མི་བྱེད་ཀྱང་བྱེད་པ་ལྟར་སྣང་བ་དང་།ལམ་གྱི་སྐབས་ཐམས་ཅད་དུ་དེ་བཞིན་ཉིད་སྒོམ་ཀྱང་སྙིང་རྗེས་དེ་རང་དོན་དུ་མངོན་དུ་མི་བྱེད་པ་དང་། །ཆོས་ཐམས་ཅད་སྤྲོས་བྲལ་ལ་སྦྱིན་སོགས་སྒྲུབ་ཏུ་མེད་ཀྱང་ཀུན་རྫོབ་ཏུ་དེ་དག་རྣམ་པ་དུ་མ་སྒྲུབ་པ་དང་། ། མི་རྟོག་ཡེ་ཤེས་ཀྱིས་སྤྲོས་པ་མ་མཐོང་བ་ཉིད་དེ། ཁོ་ན་ཉིད་མཐོང་པ་ཡིན་པ་དང་། སྦྱིན་སོགས་ལ་མཚན་མར་མི་སྤྱོད་པ་ཐ་སྙད་དུ་དེ་དག་ལ་སྤྱོད་པ་ཡིན་པ་དང་། །སྟོང་ཉིད་ལ་གནས་པའི་ངོར་བསྒྲུབ་བྱ་སྒྲུབ་བྱེད་གཉིས་མེད་ཀྱང་ལས་ཐམས་ཅད་སྒྲུབ་པ་དང་། །ཀུན་རྫོབ་ཏུ་ཚོགས་གཉིས་ཡོངས་སུ་རྫོགས་པ་ལས་དོན་དམ་པར་དེའི་འབྲས་སུ་སངས་རྐྱས་ཉིད་མི་འཐོབ་པ་སྟེ། །རིམ་པ་ལྟར། ། སྐྱེ་བ་ཟབ་པ་ནས་། ཐབས་མཁས་ཟབ་པའི་བར་ཀྱི་དོན་ཏེ། །དེ་དག་སྐྱེ་བོ་མངོན་ཞེན་ཅན་གྱི་ངོར་ཤིན་ཏུ་འགལ་བ་ལྟར་སྣང་ནས་བློར་མི་ཤོང་བས་ན་ཟབ་པ་ཞེས་པའོ། །དེ་རྣམས་འདིར་རྣམ་ཐར་སྒོ་གསུམ་དུ་འདུད་རུང་ངམ་སྙམ་སྟེ། འདི་ལྟར་དོན་དམ་པར་ན་སྐྱེ་བ་དང་། །འགག་པ་དང་། དེ་བཞིན་ཉིད་དང་། །ཤེས་བྱ་བཞི་ནི་ལུས་ཀྱིས་སྟོང་པོ་དང་། ། ཤེས་པ་ནི་བྱེད་པ་པོའི་མཚན་མར་མེད་པ་དང་། །སྤྱོད་པ་དང་། །གཉིས་སུ་མེད་པར་སྤྱོད་པ་དད་། །ཐབས་ལ་མཁས་པ་རྣམས་ནི། བྱ་བར་སྨོན་པ་མེད་པར་ཀུན་རྫོབ་ཏུ་སྒྱུ་མ་ལྟ་བུར་ཆོས་དེ་དག་ཐམས་ཅད་སྤྱོད་ཅིང་མྱང་འདས་ཀྱི་མཐར་མི་རེག་ལ་འཁོར་བའི་མཚན་མར་མི་སྤྱོད་ལ། ། དཔེར་ན་མཉམ་པ་མཁསཔ་གནོད་པ་མེད་པར་རྒྱ་མཚོའི་ཕར་ཚུར་འགྲོ་ཡང་རྒྱ་མཚོའི་ཕར་ཚུན་གྱི་མཐའ་གཉིས་དང་དེ་གཉིས་ཀྱི་དབུས་རྒྱ་མཚོར་གནས་པ་མེད་པ་བཞིན་དུ། །སྲིད་ཞིའི་མཐའ་གཉིས་དང་དེ་གཉིམ་གྱི་དབུས་ཐེག་ཆེན་ལམ་ལ་ཡང་ཞེན་པས་མི་གནས་པའི་བྱང་སེམས་དེ་ཟབ་པའི་ཆོས་བརྒྱད་ཐུགས་སུ་ཆུད་པའི་རྟགས་ཁྱད་པར་ཅན་དང་ལྡན་པས་ཕྱིར་མི་ལྡོག་པའི་དགེ་འདུན་ཡིན་ཞེས་བསྟན་ཏེ།རྩ་བར། སྐྱེ་བ་དང་ནི་འགགས་པ་དང་། སོགས་སོ། །
2025-10-13 14:16:14,240 [INFO] Time taken to process commentary text: 38.62s
2025-10-13 14:16:14,240 [INFO] Processing commentary text: མཚོན་བྱེད་ཀྱི་ཆོས་དགུ་པ་ཆོས་སྐུ་སྒྲུབ་བྱེད་ཀྱི་སྲིད་ཞི་མཉམ་ཉིད་ཀྱི་སྦྱོར་བ་ནི། དེ་ལྟར་སྤྱོད་པའི་བྱང་ཆུབ་སེམས་དཔའ་སོགས་ཏེ། །བསྟན་མ་ཐག་པ་དེ་ལྟར་སྲིད་ཞི་རྨི་ལམ་ལྟ་བུར་རྣམ་ཐར་སྒོ་གསུམ་གྱིས་སྤྱོད་པའི་བྱང་སེམས་དེ་རྣམ་བྱང་གི་རྣམ་རྟོག་སྤོང་བས་འདི་སྙམ་དུ། བདག་སྟོབས་བཅུ་ལྡནཔས་སངས་རྒྱས་ཀྱིས་ལུང་བསྟན་པས་མྱུར་དུ་བྱང་ཆུབ་ལ་རེག་གོ་ཞེས་པའི་རློམ་སེམས་མེད་ཅིང་། ། འདི་ལ་ཀུན་ནས་་ཉོན་མོངས་པའི་རྣམ་རྟོག་སྤོང་བས་ལས་འབྲས་ལ་སོགས་པ་ཅི་ཡང་མེད་པར་གྱུར་ཅེས་དོགས་གནས་བྱང་ཆུབ་སྒྲུབ་མི་ནུས་སམ་སྙམ་དུ་སྐྲག་པ་ཡང་མེད་པ་དེ་ལྟར་སྤྱོད་པ་བདེ་གཤེགས་ཀྱི་ཤེས་རབ་ཆོས་ཀྱི་སྐུ་ལ་སྤྱོད་པ་ཡིན། ཞེས་པ་འདི་དག་གི་ཤུགས་ཀྱིས་ཆོས་ཐམས་ཅད་རྨི་ལམ་དང་འདྲ་ན། །ཉིན་པར་ཡང་ལས་ལམ་རྫོགས་པ་མེད་པར་ཐལ། །རྨི་ལམ་ན་དེ་མེད་པའི་ཕྱིར། །ཞེས་པའི་ཀླན་ཀ་དང་པོའི་ལན་ལས་འཕྲོས་ནས་རྨི་ལམ་ན་ལས་བྱས་པ་སད་རྗེས་སུ།  གསོས་བཏབ་ན་ལས་ལམ་དུ་འགྱུར་བ་ཡོད་པར་བཤད་པ་ལ། དེས་ན་རྨི་ལམ་ན་ཡང་ལས་ལམ་རྫོགས་པ་ཡོད་པར་ཐལ། །ཞེས་པ་དང་། དེ་ལ་འདོད་ན། ལས་འབྲས་དོན་དམ་དུ་གྲུབ་པར་འབྱུང་བས་སངས་ཀྱིས་། ལས་ཐམས་ཅད་དང་སེམས་པ་ཐམས་ཅད་དབེན་པའོ། །ཞེས་སོགས་གསུང་བའི་ལུང་དང་འགལ་བར་ཐལ་བ་སྟེ།  དེ་གསུམ་གྱི་ལན་ནི་རབ་འབྱོར་གྱིས་བཏབ་ཅིང་། ཀླན་ཀ་བཞི་བ་རྨི་ལམ་ན་ཡང་ཕྱིན་དྲུག་སོགས་ཚོགས་གཉིས་ཡོངས་སུ་རྫོགས་པར་འགྱུར་བ་སོགས་ཀྱི་ཧ་ཅང་ཐལ་ལོ། །ཞེས་པའི་ལན་ནི་རབ་འབྱོར་གྱིས་དངོས་སུ་མ་བཏབ་པར། །རྗེ་བཙུན་བྱམས་པ་ལ་ཁ་འཕངས་པ་དེ་རྣམས་ཀྱི་དོན་ཀྱང་བསྟན་ཏེ། རྩ་བར། །ཆོས་རྣམས་རྨི་ལམ་འདྲ་བའི་ཕྱིར། སོགས་སོ། །
2025-10-13 14:16:43,325 [INFO] Time taken to process commentary text: 29.08s
2025-10-13 14:16:43,325 [INFO] Processing commentary text: བཅུ་པ་ལོངས་སྐུ་སྒྲུབ་བྱེད་ཀྱི་ཞིང་དག་སྦྱོར་བ་ནི། འཇིག་རྟེན་མགོན་པའི་ལམ་དང་སོགས་ཏེ། དེ་ལྟ་བུའི་བྱང་སེགས་དེས་སྣོད་དང་བཅུད་ཀྱི་འཇིག་རྟེན་ན་རིམ་པ་ལྟར། ཆུ་དང་མུ་གེའི་དགོན་པ་སོགས་དང་། ནད་དང་ཉོན་མོངས་སོགས་དང་བཅས་པར་མཐོང་ནས་སྙིང་རྗེ་འཕེལ་ཏེ་དེ་དག་བསལ་མི་ནུས་སྙམ་དུ་སྐྲག་པ་མེད་ཅིང་།  སྲིང་མོ་གདྒའི་ལྷ་མོ་ལྟར་སངས་རྒྱས་ཀྱི་ཞིང་རྣམ་པ་གཉིས་ཡོངས་སུ་སྦྱོར་བའི་ཕྱིར་གོས་ཆ་གྱོན་ཏེ། ཕྱི་མའི་མུ་མཐར་་དེའི་རྒྱུ་ཚོགས་ལ་རྟག་ཏུ་བརྩོན་ཞིང་དེའི་ཐབས་རབ་ཏུ་ཤེས་ནས་ཞིང་གི་མ་དག་པས་ཡིད་སུན་པ་སོགས་ཀྱིས་ཡོངས་སུ་སྐྱོ་བའི་ཡིད་ནི་རྡུལ་ཙམ་ཡང་སྐྱེར་པར་མི་བྱེད་པར་རྐྱེན་ངན་ལམ་དུ་ཁྱེར་བར་བྱེད་དོ། །ཞེས་པ་དེ་རྣམས་རྩ་བར། སེམས་ཅན་འཇིག་རྟེན་དེ་བཞིན་དུ། །སོགས་སོ།
2025-10-13 14:16:50,157 [INFO] Time taken to process commentary text: 6.83s
2025-10-13 14:16:50,157 [INFO] Processing commentary text: །བཅུ་གཅིག་པ་སྤྲུལ་སྐུ་སྒྲུབ་བྱེད་ཀྱི་ཐབས་མཁས་སྦྱོར་བ་ལ། ངོ་བོ་སྤྱི་བསྟན་པ་དང་། དབྱེ་བ་རྒྱས་པར་བཤད་པ་གཉིས་ལས། །  དང་པོ་ནི།
2025-10-13 14:16:50,475 [INFO] Time taken to process commentary text: 0.32s
2025-10-13 14:16:50,475 [INFO] Processing commentary text: བྱང་ཆུབ་སེམས་དཔའ་རྒྱལ་བའི་ཤེས་རབ་སོགས་ཏེ། ས་བཅུ་་པ་ལ་གནས་པའི་བྱང་ཆུབ་སེམས་དཔའ་རྒྱལ་བའི་ཤེར་ཕྱིན་སྤྱོད་པར་བྱེད་པ་ལ། ཕུང་པོ་ལ་སོགས་པའི་ཆོས་འདི་དག་དོན་དམ་པར་གདོད་ནས་སྟོང་ཞིང་སྐྱེ་བ་མེད་པར་ཤེས་ཀྱང་དུས་མ་ཡིན་པར་མངོན་དུ་བྱེད་པའི་ཕྱིར་དུ་མཉམ་པར་མ་བཞག་པར་སེམས་ཅན་གྱི་ཁམས་ལ་སྙིང་རྗེ་བས་དོན་བྱེད་པ་ལ་འཇུག་པའི།  ཤེས་རབ་དང་སྙིང་རྗེ་གཉིས་ཀྱི་དབུས་ན་གནས་པའི་བར་སྐབས་དེར་ནི་སངས་རྒྱས་ཀྱི་ཆོས་སྟོབས་དང་མ་འདྲེས་པ་སོགས་ཀྱི་རྒྱུ་སྒྲུབ་པ་ལས་དུས་དང་དུས་མིན་ཤེས་པའི་སྟོབས་ཀྱིས་ཉམས་པར་མི་འགྱུར་བར་ཉམས་སུ་ལེན་པ་ནི། ཐབས་ལ་མཁས་པའི་སྦྱོར་བའི་ངོ་བོ་ཡིན། ཞེས་པའོ། །
2025-10-13 14:16:55,455 [INFO] Time taken to process commentary text: 4.98s
2025-10-13 14:16:55,455 [INFO] Processing commentary text: གཉིས་པ་དབྱེ་བ་ལ་བཅུ་ལས།  དང་སྦྱོར་བའི་བར་ཆད་ཀྱི་ཆོས་དགྲ་རྣམས་ལས་འདས་པའི་ཐབས་མཁས་སྦྱོར་བ་ནི། དཔེར་ན་སྐྱེས་བུ་མཁས་པ་ཞེས་སོགས་ཏེ། དཔེར་ན་སྐྱེས་བུ་འཇིག་རྟེན་གྱི་ཐ་སྙད་ལ་མཁས་པ་ངན་པ་ཚར་གཅོད་པ་དང་དམ་པ་སྐྱོང་བར་བྱེད་པའི་རྒྱུ་དཔའ་བོ་ལ་སོགས་པའི་ཡོན་ཏན་ཀུན་དང་ལྡན་ཞིང་། ལུས་་སུམ་ཚོགས་པའི་སྟོབས་ལྡན་གཞན་གྱིས་ཟིལ་གྱིས་གནོན་མི་ཐུབ་པ། ཡོན་ཏན་དེ་དག་ལ་བརྩོན་ཞེས་གཞན་འདུན་པར་བྱེད་པའི་ཐབས་ལུས་ལ་སོགས་པའི་སྒྱུ་རྩལ་གྱི་ཆོ་ག་ཤེས་པ།  མདའ་འཕེན་པ་སོགས་ཀྱི་འཕོང་དང་རི་མོའི་ལས་ལ་སོགས་པའི་བཟོ་བའི་གནས་མང་པོའི་ཕ་རོལ་ཏུ་ཕྱིན་པ།  མ་རུངས་པའི་སྐྱེ་བོ་སླུ་བར་བྱེད་པ་ལ་མཁས་པའི་སྒྱུ་མ་སྒྲུབ་པའི་ཆོ་ག་ཤེས་པ། འགྲོ་བ་སྐྱེ་བོ་དམ་པ་ཡོངས་སུ་བསྐྱང་བའི་དོན་རབ་ཏུ་འམ་གཙོ་བོར་འདོད་པ་ཞིག་ཕ་མ་སོགས་ཉེ་འབྲེལ་ཀུན་ཡོངས་སུ་བསྡུས་ནས། དགྲ་བྱེད་མང་བས་འཇིགས་བཅས་ཀྱི་དགོན་པའི་ལམ་དུ་ཕྱིན་པ་དང་དགྲ་མང་པོ་འོང་བ་ན།  དེ་ཡིས་སྲོག་ལ་མི་ལྟོས་པས་དཔའ་ཞིང་གཞན་གྱིས་ཟིལ་གྱིས་གནོན་མི་ནུས་པས་རྟུལ་ཕོད་པའི་སྐྱེས་བུ་མང་པོ་སྤྲུལ་ཏེ། དགྲ་ལས་འདས་ནས་དགོན་པ་ལས་བརྒལ་ཏེ་བདེ་བར་སོང་ཞིང་སླར་ཡང་གཉུག་མའི་ཁྱིམ་དུ་ཕྱིར་འོང་བ་ལྟར།  དེ་བཞིན་དུ་སེམས་ཅན་གྱི་དོན་བྱེད་པ་དེའི་ཚེ་བྱང་ཆུབ་སེམས་དཔའ་སྦྱོར་བའི་བར་ཆད་ཀྱི་ཆོས་འཇོམས་པ་དང་། སེམས་ཅན་སྐྱོང་བའི་ཐབས་ལ་མཁས་པ་ཡང་སེམས་ཅན་ཁམས་རྣམས་ཀུན་ཏུ་སྙིང་རྗེ་ཆེས་ཆེར་སྐྱེད་ཅིང་། ལྷའི་བུ་ལ་སོགས་པའི་བདུད་བཞི་དག་དང་། ཉན་རང་གིས་གཉིས་ལས་ཀྱང་རབ་ཏུ་འདས་ནས་་རྣམ་ཐར་སྒོ་གསུམ་གྱི་ཏིང་འཛིན་མཆོག་ལ་གནས་ཤིང་དུས་མ་ཡིན་པར་བྱང་ཆུབ་ལརེག་པར་མི་བྱེད་ཅེས་པའོ། །
2025-10-13 14:17:23,485 [INFO] Time taken to process commentary text: 28.03s
2025-10-13 14:17:23,486 [INFO] Processing commentary text: དེ་ཡང་བདུད་བཞིན་འཇོག་པའི་རྒྱུ་མཚན་ནི། འཆི་བའི་དབང་དུ་བྱས་ནས་བཞག་པ་སྟེ། གང་འཆི་བ་ཕུང་པོ་དང་། གང་གིས་འཆི་བ་ཉོན་མོངས་པ་དང་། འཆི་བའི་ངོ་བོ་འཆི་བདག་དང་། འཆི་བ་ལས་མི་འདའ་བར་བྱེད་པ་ལྷའི་བུའི་བདུད་རྣམས་སོ། །དེ་དག་མྱང་འདས་ཐོབ་པ་ལ་སོགས་བྱེད་པས་བདུད་ཅེས་བྱ་བའོ། །ཐེག་དམན་པ་མཐོང་ལམ་ནས་ལྷའི་བུ་དང་། དགྲ་བཅོམ་ནས་ཉོན་མོངས་པ་དང་། བདུད་བཞི་ཀ་ཕྲ་མོ་ལས་འདས་པ་ནི་འཚང་རྒྱ་བ་ནའོ། །
2025-10-13 14:17:24,555 [INFO] Time taken to process commentary text: 1.07s
2025-10-13 14:17:24,555 [INFO] Processing commentary text: གཉིས་ལ་འཁོར་འདུས་ཀྱི་མཐའ་ལ་ཞེན་པས་མི་གནས་པའི་དེ་ནི།མཁའ་ལ་རླུང་རྟེན་སོགས་ཤོ་ལོ་ཀ་བཞི་སྟེ། དཔེར་ན་འཇིག་རྟེན་ཆགས་པ་ན་ཐོག་མར་ནམ་མཁའ་སྟོང་པ་ལ། རླུང་དང༌། དེ་ལ་ཆུ་དང་དེ་ལ་ས་ཆེན་པོའི་དཀྱིལ་འཁོར་འདི་དང་། དེ་ལ་གླིང་བཞི་པའི་འཇིག་རྟེན་གྱི་ཁམས་ཀྱི་འགྲོ་བ་བརྟེན་ནས་སེམས་ཅན་རང་རང་གི་ལས་ཀྱི་འབྲས་བུ་ལ་སྤྱོད་པའི་རྩ་བའི་རྒྱུ་ལས་ཡིན་པའི་རྟགས་ནི་འཇིག་རྟེན་ཆགས་དེ་འདྲ་སྟེ། གཞན་དུ་ན་ནམ་མཁའ་སྟོང་པར་རླུང་དཀྱིལ་འཁོར་གཞི་གང་ལ་གནས་པ་ཡིན་ཏེ་མ་ཡིན་ནོ། །
2025-10-13 14:17:27,529 [INFO] Time taken to process commentary text: 2.97s
2025-10-13 14:17:27,529 [INFO] Processing commentary text: དེ་ལྟར་རླུང་དཀྱིལ་དེ་བརྟེན་པའི་གཞི་གང་ལ་ཡང་མི་གནས་པར་སེམས་ཅན་གྱི་ལས་ཀྱི་དབང་ཙམ་གྱིས་གནས་པའི་དོན་འདི་བསམ་པར་གྱིས་ལ། དེ་བཞིན་དུ་བྱང་ཆུབ་སེམས་དཔའ་སྟོང་ཉིད་ལ་གནས་པ། འཁོར་བར་འགྲོ་བ་ལ་སེམས་ཅན་རང་རང་གི་སྐལ་བ་ཇི་ལྟ་བ་བཞིན་དུ་ཤེས་ནས་དོན་བྱེད་པའི་སྨོན་ལམ་གྱི་དབང་ཙམ་མམ་རྟེན་ཅན་གྱི་བསྡུ་བའི་དངོས་པོ་བཞིའི་བྱ་བ་རྣམ་པ་རྣ་ཚོགས་མི་འདྲ་བ་དུ་མ་སྤྲུལ་པའི་སྐུ་སོགས་ཀྱིས་སྟོན་པར་བྱེད་ཅིང་།  མྱ་ངན་འདས་ལ་མི་རིག་ཅིང་སྟོང་པ་ཉིད་ལའང་ཞེན་པས་གནས་པ་མེད་དོ། །
2025-10-13 14:17:31,628 [INFO] Time taken to process commentary text: 4.10s
2025-10-13 14:17:31,628 [INFO] Processing commentary text: གང་གི་ཚར་ན་བྱང་སེམས་ཤེས་རབ་ཀྱི་མཁས་ཤིང་སྙིང་རྗེ་གསལ་བ་དེ་སྟོང་པ་མཚན་མའི་རྣམ་གཡེངས་ཞི་བའི་དཔའ་བར་འགྲོ་བ་ལ་སོགས་པའི་ཏིང་ངེ་འཛིན་དམ་པ་འདི་སྦྱོ་པ་ན། རང་གི་སངས་རྒྱས་ཀྱི་ཆོས་རྣམས་རྫོགས་པར་མ་བྱས་པའི་བར་སྐབས་དེར་ནི་མཚན་མ་མི་སྒོམ་པར་བདེན་གྲུབ་ཀྱི་མཚན་མ་མེད་པར་འདྲིས་པར་གནས་ཤིང་།  དུས་མ་ཡིན་པར་མྱང་འདས་ལ་མི་ཞེན་པས་ཞི་ལ་འཁོར་བར་མི་ཞེན་པས་རབ་ཞི་བ་དཔེར་ན་བར་སྣང་ལ་འཕུར་བའི་བྱ་ལ་བརྟེན་པའི་གནས་ཡོད་པ་མ་ཡིན་ཏེ། ད་གཤོག་པ་གཉིས་ཀྱི་སྟོབས་ཀྱིས་པར་སྣང་དེ་ན་གནས་པ་མ་ཡིན་ཞིང་ས་ལའང་ལྟུང་བར་མི་འགྱུར་བ་དེ་ལྟར། བྱང་སེམས་ནམ་མཁའ་ལྟ་བུའི་རྣམ་ཐར་སྒོར་སྤྱོད་པ་ཐབས་ཤེས་ཀྱི་གཤོག་པ་གཉིས་ཀྱི་སྟོབས་ཀྱིས་མྱང་འདས་ལ་མི་རེག་ཅིང་དམིགས་པའི་མཚན་མར་སྤྱོད་པ་མ་ཡིན་ནོ། །ཞེས་པའོ། །
2025-10-13 14:17:39,222 [INFO] Time taken to process commentary text: 7.59s
2025-10-13 14:17:39,224 [INFO] Processing commentary text: གསུམ་པ་སྔོན་གྱི་སྨོན་ལམ་ཇི་ལྟར་བཏབ་པའི་ཤུགས་ཀྱིས་གཞན་དོན་འབད་མེད་ལྷུན་གྲུབ་ཏུ་བྱེད་ནུས་པར་འཕངས་པའི་དེ་ནི། དཔེར་ན་འཕོང་སློབ་སྐྱེས་བུས་སོགས་ཏེ། དེས་གནམ་དུ་མདའ་འཕངས་ཏེ།  སྔ་མའི་མདའ་དེ་ལ་མདའ་གཞན་དག་ནི་ཕྱི་བཞིན་བརྒྱུད་མར་འཕེན་ཏེ་ཡོངས་བཏགས་པ་སྟེ་མཐུད་ནས་སོགས་ཚིག་ཟིན་ལྟར་ལ། རྫུ་འཕྲུལ་གྱིས་ནི་དུས་དང་དུས་མིན་ཕྱེ་ནས་རྣམ་པར་སྤྱོད་པ་དེ་དག་ཇི་སྲིད་རྫོགས་སྨིན་སྦྱངས་གསུམ་གྱི་དགེ་བའི་རྩ་བ་མ་རྫོགས་པ་དེ་སྲིད་དུ་སྟོང་ཉིད་དམ་པ་ཡང་དག་མཐའ་ཐོབ་པ་སྟེ་མངོན་དུ་མི་བྱེད་དོ། །ཞེས་པའོ། །
2025-10-13 14:17:45,586 [INFO] Time taken to process commentary text: 6.37s
2025-10-13 14:17:45,586 [INFO] Processing commentary text: བཞི་པ་ཉན་རང་དང་ཐུན་མོང་མ་ཡིན་པར་གཞན་དོན་བྱེད་པའི་དཀའ་སྦྱད་བཟོད་པའི་དེ་ནི།དཔེར་ན་དགེ་སློང་སོགས་ཏེ། དགེ་སློང་དགྲ་བཅོམ་པ་རྫུན་འཕྲུལ་གྱི་སྟོབས་མཆོག་དང་ལྡན་པ་ཞིག་འགྲོ་བ་འདུལ་བའི་ཕྱིར། ནམ་མཁར་གནས་ཏེ་དུས་གཅིག་ཅར་དུ་ཆོ་འཕྲུལ་མི་འདྲ་བ་དུ་མ་རྣམ་པར་འཕྲུལ་ཏེ་ནམ་མཁའ་སྤྱོད་ལམ་རྣམ་བཞི་སྟོན་ཅིང་ དེ་ནི་བསམ་པས་སྐྱོ་བ་མེད་ཅིང་སྦྱོར་བས་ལེགས་པར་གོམས་པས་དེ་ལ་དུབ་པ་མེད་པ།  དེ་བཞིན་དུ་བྱང་སེམས་སྟོང་ཉིད་ལ་གནས་ཤིང་ཡེ་ཤེས་ཕུལ་དུ་བྱུང་བའི་རྫུ་འཕྲུལ་གྱི་ཕ་རོལ་ཏུ་སོན་ལ་དེ་ལ་ཞེན་པས་གནས་པ་མེད་པར་ འགྲོ་བ་དག་ལ་བྱ་བ་རྣམ་པ་རེ་རེ་ལ་ཡང་མི་འདྲ་བས་མཐའ་ཡས་པའི་སྤྲུལ་པའི་སྤྲིན་སྟོན་ཀྱང་ བསྐལ་པ་བྱེ་བ་དང་བསམ་པས་སྐྱོ་བ་མེད་ཅིང་སྦྱོར་བས་དུབ་པ་མེད་དོ་ཞེས་པའོ། །
2025-10-13 14:17:52,983 [INFO] Time taken to process commentary text: 7.39s
2025-10-13 14:17:52,983 [INFO] Processing commentary text: མི་དམིགས་པ་སོགས་རྣམ་ཐར་སྒོ་གསུམ་སྒོམ་པའི་དེ་གསུམ་ནི། དཔེར་ན་མི་འགའ་སོགས་ཏེ། མི་འགའ་ཞིག་རླུང་ཆེན་པོ་འཁྲུགས་པའི་ཚེ་གཡང་ས་ཆེན་པོའི་ཁར་འདུག་པར་བྱེད་ཅིང་། ལག་པ་གཉིས་ཀྱིས་གདུགས་གཉིས་འཛིན་ནས་གཡང་ས་དེར་མཆོང་པར་བྱེད་ཅིང་ལུས་བོར་ཡང་རླུང་གིས་གདུགས་བཏེགས་པས། སྡུག་བསྔལ་པར་ལྟུང་བར་མི་འགྱུར་བར་ཇི་སྲིད་སྣང་བར་མི་འགྱུར་བའི་བར་དེར་ནི་འདོད་པའི་གནས་སུ་འགྲོ་བར་འགྱུར་བ།  དེ་བཞིན་དུ་བྱང་སེམས་སོགས་ཚིག་ཟིན་ལྟར་ལ། བསམ་གཏན་དང་དབང་པོ་དང་། སྟོབས་ལ་སོགས་པའི་ཆོས་རྣམས་ཀྱང་མཐོང་ཞེས་པའོ། །  ཆོས་ཐམས་ཅད་ལ་འཛིན་པ་མེད་པར་མ་ཆགས་པའི་དེ་ནི།དཔེར་ན་དགེ་སློང་སོགས་ཏེ། དགེ་སློང་དགྲ་བཅོམ་པ་རྫུ་འཕྲུལ་གྱི་སྟོབས་མཆོག་དང་ལྡན་པ་ཞིག་གཞན་ཚིག་ཟིན་ལྟར་ལ། དབུལ་བའི་སྡུག་བསྔལ་གྱིས་ཡིད་མི་བདེ་བར་འཇོག་པ་མིན་པ་ལྟར་སོགས་དང་སྟོང་ཉིད་ནི་ཡོན་ཏན་གྱི་རིན་པོ་ཆེ་འབྱུང་བའི་གནས་ཡིན་པ་དང་སྲེད་པའི་ཆུ་མེད་པའི་ཕྱིར་རིན་ཆེན་གླིང་ཡིན་ཞེས་དང་། སེམས་ཅན་སྡུག་བསྔལ་གྱི་ཡིད་ཅན་བཏང་སྙོམས་སུ་འཇོག་པ་མིན་ཞེས་པའོ། །
2025-10-13 14:18:05,219 [INFO] Time taken to process commentary text: 12.24s
2025-10-13 14:18:05,219 [INFO] Processing commentary text: དགུ་པ་རང་ཕྱིར་ལྡོག་པའི་སྟོབས་ཀྱིས་གཞན་ལ་ཕྱིར་མི་ལྡོག་པའི་རྟགས་ཀྱི་ཐབས་སྟོན་པ་ལ་མཁས་པའི་དེ་ནི། དཔེར་ན་དོན་གཉེར་ཚོང་པ་སོགས་ཏེ། དཔེར་ན་རིན་ཆེན་དོན་དུ་གཉེར་བའི་བའི་ཚོང་པ་ཟོང་གི་རིན་ཐང་རྒྱུས་ཤེས་པར་བྱ་བའི་ཕྱིར། ལམ་བར་གྱི་གྲོང་ཁྱེར་སོགས་སུ་འགྲོ་ཡང་གྲོང་ཁྱེར་ལ་སོགས་པ་དེར་ཡང་རང་གར་སྡོད་པའི་སྐྱོན་རིག་པས་རིང་དུ་མི་གནས་ཤིང་། རྐུན་མ་སོགས་ཐག་བསྲིང་པའི་ལམ་རྒྱུས་ལ་མཁས་པར་འགྱུར་བ་དེ་བཞིན་དུ་བྱང་སེམས་ཉན་རང་གི་ཤེས་པ་སྟེ་ལམ་དང་རྣམ་གྲོལ་ཀུན་ལ་མཁས་ཀྱང་དེ་དག་དང་སངས་རྒྱས་ཀྱི་ཡེ་ཤེས་དང་། འདུས་མ་བྱས་པ་སྟོང་ཉིད་ལ་ཡང་མངོན་དུ་བྱ་ཕྱིར་མུ་གནས་པས། ལམ་ཐམས་ཅད་ཀྱི་འགྲོ་ཚུལ་ཤེས་པས་ཕྱིར་མི་ལྡོག་པའི་ཐབས་སྟོན་པ་ལ་མཁས་པ་ཡིན། །ཞེས་བསྟན་པའོ། །
2025-10-13 14:18:08,342 [INFO] Time taken to process commentary text: 3.12s
2025-10-13 14:18:08,342 [INFO] Processing commentary text: བཅུ་པ་རིག་པའི་གནས་ལྔ་སོགས་བྱང་སེམས་ཀྱི་བསླབ་བྱའི་ཆོས་ཚད་མེད་པ་ལ་མཁས་པའི་སྦྱོར་བ་ནི།གང་ཚེ་འགྲོ་ལ་སོགས་ཏེ། གང་གི་ཚེ་བྱང་སེམས་ཀྱིས་འགྲོ་བ་ལ་བདེ་བ་ལ་བཀོད་པའི་ཕྱིར་བྱམས་པས་རྗེས་སུ་འབྲེལ་བར་བྱས་ནས། ཏིང་ངེ་འཛིན་མཆོག་རྣམ་ཐར་སྒོ་གསུམ་ལ་སྤྱོད་པ་དེའི་ཚེ་སེམས་ཅན་རྣམས་ལ་དེ་ནི་མྱང་འདས་ཐོབ་པའི་ཕྱོགས་སུ་འགྱུར། དེ་ནི་འདུས་བྱས་འཁོ་བའི་ཕྱོགས་ཡིན་པར་འགྱུར་ཞེས་གདགས་སུ་དོན་དམ་པར་ན་གནས་མེད་དོ། ། འོན་ཀྱང་དཔེར་ན་སྐྱུ་མས་སྤྲུལ་པའི་མིའི་ལུས་དེ་མིག་བསླད་པ་ལ་མི་ལུས་སུ་མི་སྣང་བ་མ་ཡིན་ཞིང་། དེས་ན་དེ་ནི་མིང་ཙམ་གྱིས་ཀྱང་ནི་མའི་ལུས་ཞེས་གདགས་པར་ནུས་པ་དེ་བཞིན་བྱང་སེམས་རྣམ་ཐར་སྒོ་གསུམ་ལ་སྤྱོད་པ་དེ་ནི། འདུས་བྱས་དང་འདུས་མ་བྱས་ཀྱི་ཁམས་ཞེས་མིང་ཙམ་གྱིས་ཀྱང་གདགས་པར་ནུས་པ་ཡིན་པས།  གལ་ཏེ་རྒྱལ་སྲས་ཀྱི་སྤྱོད་པ་དང་ནི་དབང་པོ་སོགས་ཟབ་མོའི་ཆོས་བྱང་སེམས་གཞན་གྱིས་ཡོངས་སུ་དྲིས་པ་ལ། །བྱང་ཆུབ་སེམས་དཔའ་དཔེ་མཁྱུད་སོགས་མེད་པར་སྟོང་པ་སོགས་རྣམ་ཐར་སྒོ་གསུམ་གྱི་ཆོས་སེམས་ཅན་ཐམས་ཅད་ལ་ཡོངས་སུ་བཏང་བའི་བསམ་པས་མི་སྟོན་ཅིང་།  དེ་བཞིན་དུ་ཕྱིར་མི་ལྡོག་པའི་སའམ་ཐབས་ཀྱི་ཆོས་དུས་དང་ངུས་མིན་ཤེས་པའི་ཚུལ་སོགས་ཇི་ལྟ་བ་བཞིན་དུ་རྒྱས་པར་མི་འཆད་པའི་བྱང་སེམས་དེ་ནི་རྒྱལ་བས་བྱང་ཆུབ་ཏུ་ལུང་མ་བསྟན་པ་ཡིན་པར་རིག་པར་བྱ། །ཞེས་པ་དེ་དག་གིས་དོན་དམ་པར་ན་ཆོས་གང་ཡང་བརྗོད་མི་ནུས་ཀྱང་ཐ་སྙད་དུ་བྱང་སེམས་ཀྱི་བསླབ་པར་བྱ་བའི་གནས་ཚད་མེད་པ་ཐམས་ཅད་ཤེས་ནས། ཇི་ལྟ་བ་བཞིན་དུ་སྟོན་ནུས་པའི་ཐབས་མཁས་སྦྱོར་བ་བསྟན་ནོ། །
2025-10-13 14:18:34,866 [INFO] Time taken to process commentary text: 26.52s
2025-10-13 14:18:34,866 [INFO] Processing commentary text: དེ་ཡང་གང་གི་ཚེ་ན་ཞེས་པ་ནས་སྡུག་བསྔལ་ཡིད་དུ་འཇོག་པར་འགྱུར་མ་ཡིན། །ཞེས་པའི་བར་གྱི་སྦྱོར་བ་སོ་སོར་སྦྱར་ཚུལ་བཀོད་མ་ཐག་པ་འདི་སློབ་དཔོན་གྱི་སྔུར་འགྲེལ་དང་ཅུང་མི་འདྲ་ཡང་། བརྒྱད་སྟོང་པ་དང་བསྟུན་ན་དེ་ལྟར་སྦྱར་ཆོག་པ་འདྲ་བས་དཔྱད་དོ། ། གང་ལྟར་ཡང་བྱང་ཆུབ་སེམས་དཔའ་རྒྱལ་པའི་ཤེས་རབ་ཞེས་སོགས་དེ་རྣམས་ཀྱི་ཤོ་ལོ་ཀ་དང་བོས་ཐབས་མཁས་སྦྱོར་བའི་ཡུལ་རྣམ་ཐར་སྒོ་གསུམ་དང་བྱང་ཕྱོགས་ཀྱི་སྡེ་ཚན་བདུན་ཏེ་བཅུ་ལ། །མངོན་དུ་བྱས་པའི་དུས་དང་དུས་མ་ཡིན་པ་ཇི་ལྟ་བ་བཞིན་དུ་ཤེས་ནས་སློབ་པའི་ཐབས་མཁས་སྦྱོད་པ་སྤྱིའི་ངོ་བོ་བསྟན་ནས་། ལྷག་མས་དེའི་དབྱེ་བ་་བཅུ་རྒྱས་པར་བསྟན་ཏེ། །རྩ་བར། །ཡུལ་དང་སྦྱོར་བ་ཅན་འདི་ནི། སོགས་སོ། །
2025-10-13 14:18:44,687 [INFO] Time taken to process commentary text: 9.82s
2025-10-13 14:18:44,687 [INFO] Processing commentary text: གཉིས་པ་དབང་དུ་བྱས་པའི་འབྲས་བུ་རྩེ་སྦྱོར་ལ་མཚོན་བྱེད་ཀྱི་ཆོས་བརྒྱད་ལས།  དང་པོ
2025-10-13 14:18:44,871 [INFO] Time taken to process commentary text: 0.18s
2025-10-13 14:18:44,871 [INFO] Processing commentary text: ་སྦྱོར་ལམ་དྲོད་རྩེ་སྦྱོར་ཐོབ་པའི་རྟགས་ལ། ཐབས་ཤེས་གོམས་མཐུས་རྨི་ལམ་ནའང་། །ཆོས་ཀུན་རྨི་ལམ་ལྟར་ལྟ་དང་། །ཉན་དང་ཞི་བདེར་དགའ་མི་བསྐྱེད། །འཁོང་བཅས་རྒྱས་བས་ཆོས་སྟོན་མཐོང་། ནམ་མཁར་འཕགས་ཏེ་སྤྲུལ་འགྱེད་མཐོང་། །མི་འཇིགས་རྨི་ལམ་འདྲར་སྟོན་འདོད། །ངན་སོང་སྤང་བ་རྗེས་དྲན་སྐྱེད། ། འབྱུང་བ་མི་མིན་གནོད་ཞི་ཐུབ་།བདུད་ལས་ཤེས་ནས་གཉེན་བསྟེན། །ཤེས་ཕྱིན་སློབ་དང་མངོན་ཞེན་མེད། །ཡུམ་སྤྱད་བྱང་ཆུབ་ལ་ཉ་བའོ། །ཞེས་བཅུ་གཉིས་ལས། །ཐབས་ཤེས་ཀྱི་རྣལ་འབྱོར་ལ་ཤིན་ཏུ་གོམས་པའི་འཐུས་ཉིན་པར་དུ་མ་ཟད་རྨི་ལམ་ན་ཡང་ཆོས་ཐམས་ཅད་རྨི་ལམ་སོགས་དང་འདྲ་བར་ཞི་ལྷག་ཟུང་འབྲེལ་གྱིས་དམིགས་པ་དང་།
2025-10-13 14:18:53,627 [INFO] Time taken to process commentary text: 8.76s
2025-10-13 14:18:53,627 [INFO] Processing commentary text: ཉན་རང་གི་ས་དང་ཁམས་གསུམ་གྱི་བདེ་བ་ལ་འདོད་པ་མི་སྐྱེ་བའི་རྟགས་་གཉིས་སྟོན་པ་ལ།  དགྲ་བཅོམ་ས་དང་སོགས་ཏེ། སྔ་མ་ཤུགས་ལ་དང་ཕྱི་མ་དངོས་སུ་བསྟན་ནོ། །རྟགས་དེ་གཉིས་རིམ་པ་ལྟར་ཤེས་རབ་དང་ཐབས་ཁྱད་པར་ཅན་གྱི་ངོ་བོ་རྟགས་ཀྱི་གཚོ་བོར་གསུངས། །རྨི་ལམ་ན་ཡན་ཆད་སྔར་བཞིན་ལ་སངས་རྒྱས་ལ་འཁོར་བརྒྱ་སྟོང་གིས་བསྐོར་ནས་ཆོས་སྟོན་པ་མཐོང་བ་དང་། སངས་རྒྱས་ནམ་མཁར་འཕགས་ཏེ་ཆོས་སྟོན་ཅིང་རྫུ་འཕྲུལ་སྣ་ཚོགས་འགྱེད་བ་མཐོང་བའི་རྟགས་གཉིས་ནི། རིམ་པ་ལྟར་སྐྱབས་ཀྱི་ངོ་བོ་དང་སྐྱབས་ཀྱི་མཐུ་ལ་གོམས་པ་བརྟན་པའི་རྟགས་ཏེ། །སངས་རྒྱས་རྣམས་མཐོང་ཞེས་པས་བསྟན་ནོ། །
2025-10-13 14:19:00,805 [INFO] Time taken to process commentary text: 7.17s
2025-10-13 14:19:00,805 [INFO] Processing commentary text: འཇིགས་པའི་གནས་མཐོང་བ་ན་རྨི་ལམ་དུ་ཤེས་ནས་མི་འཇིགས་པར་ཁམས་གསུམ་རྨི་ལམ་ལྟ་བུར་ཆོས་སྟོན་པའི་སེམས་སྐྱེ་བ་ནི། རྨི་ལམ་ལ་དེར་ཤེས་པའི་རྟགས་ཏེ། འགྲོ་ལ་ཆོས་ཀྱང་སོགས་སོ། ། ངན་སོང་མཐོང་བ་ན་རང་ཉིད་མ་འོང་པ་ན་འཚང་རྒྱ་བའི་ཞིང་དུ་ངན་སོང་རྒྱུན་ཆད་པའི་སྨོན་ལམ་འདེབས་ནས་ངན་སོང་སྤོང་བ་རྗེས་སུ་དྲན་པ་ནི།རང་གི་ཞིང་དག་པར་བྱེད་པའི་རྟགས་ཏེ། རྨི་ལམ་ན་ནི་སོགས་སོ། །གོམས་བའི་མཐུས་ཞེས་པ་ཡན་ཆད་སྔར་ལྟར་ལ། རྨི་ལམ་མམ་སད་པ་གང་རུང་གྲོང་ཁྱེར་སོགས་མེས་ཚིག་པ་དང་། སེམས་ཅན་ལ་གནོད་སྤྱིན་སོགས་ཀྱི་གདོན་གྱིས་ཟིན་པ་དང་ནད་སོགས་ཀྱིས་གནོད་པ་རྣམས་མཐོང་བ་ན། རྙེད་བཀུར་འདོད་པ་སོགས་ཀྱིས་མ་ཡིན་པར་ཡུལ་དེ་ལ་ཕན་པ་དང་།  སྙིང་རྗེས་ལྡན་པའི་སེམས་ཀྱིས་བདེན་ཚིག་བརྗོད་པས་གནོད་པ་དེ་དག་ཞི་ཐུབ་ཅིང་དེས་བདག་ལ་བསྟོད་པའི་རློམ་སེམས་དང་། གཞན་ལ་སྨོད་པའི་ང་རྒྱལ་མི་སྐྱེ་བ་འདི་དང་། སྔ་མ་གཉིསས་སེམས་ཅན་ཡིན་མིན་གྱི་གནོད་པ་ཞི་བར་བྱེད་པ་མཐུའི་དབང་དུ་བྱས་པའི་རྟགས་ཏེ། བདེན་པའི་བྱིན་གྱི་རླབས་ཀྱི་སོགས་སོ། །
2025-10-13 14:19:15,269 [INFO] Time taken to process commentary text: 14.46s
2025-10-13 14:19:15,271 [INFO] Processing commentary text: དེ་ལྟར་གནོད་པ་ཞི་བ་ལྡོག་པའི་རྟགས་ཡིན་མིན་གཉིས་ལས། སྔ་མ་ནི་སྔར་ལྟར་ལ་ཕྱི་མ་ནི།ཅི་སྟེ་དེ་ནི་སོགས་ཏེ། དེ་ལྟར་གནོད་པ་ཞི་བ་སོགས་ཀྱི་བདེན་པའི་བྱིན་རླབས་སྣ་ཚོགས་འབྱོར་བ་སྟེ། གྲུབ་པས་བདག་རྒྱལ་བས་ལུང་བསྟན་པར་འགྱུར་སྙམ་དུ་སེམས་ཁེངས་པའི་རློམ་སེམས་སུ་གྱུར་པའམ། གལ་ཏེ་བྱང་ཆུབ་སེམས་དཔའ་གཞན་སྟེ་བདུད་ཀྱིས་སངས་རྒྱས་སུ་ལུང་བསྟན་པ་ལ་བདེན་པར་འདུག་སྙམ་དུ་རློམ་སེམས་སྐྱེ་པ་དེ་ནི་བདུད་ཀྱིས་བྱིན་གྱིས་བརླབས་པས་བློ་ཆུང་བར་རིག་པར་བྱ། །ཞེས་པའོ། ། དེ་འདྲའི་བྱང་སེམས་ལ་བདུད་ཀྱིས་གླགས་རྙེད་པར་ཤེས་ནས་བྱིན་གྱིས་རློབ་པའི་བདུད་ལས་ཀྱི་བྱེད་པ་ལ། མིང་གི་གཞི་ལས་འབྱུང་བའི་བདུད་ལས་ནི། མིང་གི་གཞི་ལས་སོགས་གོ་སླའོ། །
2025-10-13 14:19:22,733 [INFO] Time taken to process commentary text: 7.46s
2025-10-13 14:19:22,733 [INFO] Processing commentary text: སྦྱང་པའི་ཡོན་ཏན་གྱི་གཞི་ལས་འབྱུང་བའི་དེ་ནི།སྦྱངས་སྡོམ་རྣལ་འབྱོར་སོགས་ཏེ། ཚེ་འདིར་སྦྱང་པའི་ཡོན་ཏན་དང་སྡོམ་པ་སོགས་ཅི་འདྲ་བ་ཡོད་པ་དེ་འདྲ་དང་། ཚེ་སྔོན་མར་ཡང་ཡོན་ཏན་འདི་དང་འདྲའོ་ཞེས་སོགས་བརྗོད་པའོ། ། དབེན་པའི་གཞི་ལས་འབྱུང་བའི་བདུད་ལས་ནི། རབ་ཏུ་དབེན་པའི་སོགས་ཏེ། ལུས་འདུ་འཛི་ལས་དབེན་པར་གནས་པ་དེས་རློམ་ནས་འདུ་འཛིར་གནས་པ་གཞན་ལ་སྨོད་པ་ནི། །སེམས་ཅན་ཐམས་ཅད་ལ་སྙོམས་པའི་བསམ་པ་བཟང་པོ་རྒྱ་ཆེ་བ་མ་ཡིན་པས་བློ་ཆུང་བ་ཡིན་སོགས་སོ། །
2025-10-13 14:19:27,112 [INFO] Time taken to process commentary text: 4.38s
2025-10-13 14:19:27,112 [INFO] Processing commentary text: དེས་ན་བྱང་སེམས་ནི་ལུང་དབེན་པ་ཙམ་གྱིས་མི་ཆོག་པས་དེའི་དབེན་པ་ནི། རྟག་ཏུ་སོགས་ཏེ། འདུ་འཛིར་གནས་ཀྱང་སྙིང་རྗེས་སེམས་ཅན་སྨིན་པར་བྱེད་ཅིང་ཤེས་རབ་ཀྱིས་བླ་མེད་བྱང་ཆུབ་ལ་བརྩོན་པ་ལས་་ཉན་རང་གི་སེམས་གཞན་ཡང་སྟེ་ནམ་ཡང་མི་སྐྱེད་པ་འདི་ནི། སྲིད་ཞིའི་མཐའ་ལ་མི་ཆགས་པས་བདེ་གཤེགས་སྲས་ཀྱི་སེམས་རྣམ་རྟོག་ལས་དབེན་པའི་མཆོག་ཏུ་གསུང་ཞེས་པའོ། །
2025-10-13 14:19:29,226 [INFO] Time taken to process commentary text: 2.12s
2025-10-13 14:19:29,226 [INFO] Processing commentary text: དེ་ལས་གཞན་ནི་དབེན་པ་མིན་ཞེས་བསྟན་པའི་ཕྱིར། གང་ཞིག་སོགས་ཏེ། བྱང་སེམས་གང་ཞིག་ཕྱིའི་འདུ་འཛིར་གྱིས་དབེན་པའི་རི་སུལ་སྤྲུལ་གདུག་པ་སོགས་ཀྱིས་ཕང་བས་གནས་དཀའ་བར་དཀའ་བ་སྦྱད་དེ། ལོ་མང་པོ་གནས་ཀྱང་གོང་གི་དབེན་པ་འདི་མི་ཤེས་ན་ལུས་དབེན་པར་གནས་པ་དེས་འདུ་འཛིར་གནས་པ་ལས་ལྷག་གོ་སྙམ་དུ་རློམ་པའི་ང་རྒྱལ་རྙེད་ནས་དམན་པའི་ཡིད་བྱེད་སོགས་ནང་གི་འདུ་འཛིར་འདྲེས་པར་གནས་པ་ཡིན་སྟེ། ང་རྒྱལ་དེས་འདུ་འཛིར་གནས་པའི་བྱང་སེམས་འགྲོ་བའི་དོན་ལ་མངོན་པར་བརྩོན་ཞིང་། བསམ་གཏན་བཞི་དང་དད་སོགས་ཀྱི་སྟོབས་དང་དབང་པོ་ལྔ་དང་རྣམ་ཐར་སྒོ་གསུམ་དང་དཔའ་བར་འགྲོ་བ་སོགས་ཀྱི་ཏིང་ངེ་འཛིན་ཐོབ་པ་དེ་ལ། དབེན་པ་བསྟེན་པ་མིན་ཞེས་བརྙས་པར་བྱེད་པ་དེ་ནི་རཚ་བ་བཞི་དང་མཚམས་མེད་ལྔ་ལས་ཀྱང་ལྕི་བས་བདུད་ཀྱི་སྤྱོད་ཡུལ་ལས་མི་འདས་པའི་གནས་སུ་རྒྱལ་བས་གསུང་བས་སོ་ཞེས་པ།
2025-10-13 14:19:38,674 [INFO] Time taken to process commentary text: 9.45s
2025-10-13 14:19:38,675 [INFO] Processing commentary text: དེ་དག་བསྡུས་ནས་བསྟན་པ་ནི། གང་ཞིག་གྲོང་ངམ་སོགས་ཏེ། གང་ཟག་གང་ཞིག་འདུ་འཛི་དང་བཅས་པའི་གྲོང་ངམ་དེས་དབེན་པའི་དགོན་པར་གནས་ཀྱང་རུང་ཉན་རང་གི་ཐེག་པ་གཉིས་ཀྱི་སེམས་དང་བྲལ་ཅིང་བླ་མེད་བྱང་ཆུབ་མཆོག་ཏུ་སེམས་དེས་ན་འདི་ནི་བྱང་སེམས་ཀྱི་དབེན་པ་སྟེ། བྱང་སེམས་གང་དབེན་པ་དེ་སྤྱོད་པ་ལ་དྲོད་སྙོམ་པ་སྟེ་ཚོད་འཛིན་ཞིང་བརྙས་པར་བྱེད་པ་དེ་ནི་བདག་ཉིད་བྱང་སེམས་ལས་ཉམས་པར་འགྱུར་ཞེས་པའོ། །
2025-10-13 14:19:41,826 [INFO] Time taken to process commentary text: 3.16s
2025-10-13 14:19:41,826 [INFO] Processing commentary text: བྱང་སེམས་རང་ཉིད་ཀྱིས་དེ་ལྟར་བདུད་ལས་ཡིན་མིན་ངེས་པར་ཤེས་ནས་བདུད་དང་སྡིག་གྲོགས་ཟིལ་གྱིས་གནོན་ཕྱིར་ཕྱི་ནང་གི་དགེ་བའི་བཤེས་གཉེན་བསྟེན་པ་ནི།ལམ་ལ་སློབ་པའི་རྒྱིའའི་དབང་དུ་བྱས་པའི་རྟགས་ཏེ། དེ་སྟོན་པར་དེ་ལྟ་བས་ན་སོགས་ཏེ། ང་རྒྱལ་ཉེས་པ་ཆེ་བ་དེ་ལྟ་བས་ན་སོགས་དང་འཁོར་མཐར་ལྟུང་བའི་རྒྱུ་སྤོང་བས་མཁས་པ་དང་མངོན་པར་ཡིད་ཆེས་མང་བས་བསམ་པ་དྲག་ལྡན་ཞེས་པའོ། ། དགེ་བའི་བཤེས་གཉེན་ནི་སངས་རྒྱས་དང་། བྱང་ཆུབ་མཆོག་སྒྲུབ་པ་ལ་ཞུགས་པའི་བྱང་སེམས་དག་ནི་ཕྱི་དང་། ཕར་ཕྱིན་དྲུག་ནི་ནང་གི་དགེ་བའི་བཤེས་གཉེན་དུ་བསྟེན་དགོས་ཏེ།  ཕྱིའི་དེ་དག་ནི་ལམ་རྗེས་སུ་སྟོན་བྱེད་དང་ནང་གི་འདི་ནི་ཡོན་ཏན་ཐམས་ཅད་སྒྲུབ་པའི་རྟེན་ས་ལྟ་བུ་ཡིན་པའི་ཕྱིར་ན། དེ་ལྟར་བཤེས་གཉེན་གྱིས་ལམ་སྟོན་པ་དང་རང་གིས་སྒྲུབ་པའི་རྒྱུ་རྣམ་གཉིས་ཀྱིས་སངས་རྒྱས་ཀྱི་བྱང་ཆུབ་མྱུར་དུ་འཐོབ་ཅེས་པའོ། །
2025-10-13 14:19:53,139 [INFO] Time taken to process commentary text: 11.31s
2025-10-13 14:19:53,139 [INFO] Processing commentary text: དགེ་རྩ་ཐམས་ཅད་རྫོགས་པར་འདོད་པས་རྣམ་པ་ཐམས་ཅད་དུ་ཤེར་ཕྱིན་ལ་སློབ་པ་ནི། བསླབ་པའི་ཡུལ་གྱི་དབང་དུ་བྱས་པའི་རྟགས་ཏེ། རྒྱལ་བ་འདས་དང་སོགས་ཏེ། དེ་ལྟར་ཕར་ཕྱིན་དྲུག་གས་བྱང་ཆུབ་སྒྲུབ་ཀྱང་དུས་གསུམ་གྱི་རྒྱལ་བ་ཐམས་ཅད་ཀྱི་ལམ་གཙོ་བོ་ནི་ཤེར་ཕྱིན་ཡིན་ཏེ་འདིས་ཕྱིན་ཅི་ལོག་ཐམས་ཅད་སྤོང་ནུས་ཀྱི་གཞན་གྱིས་མི་ནུས་པས་སོ། ། དེ་ལྟར་ཕར་ཕྱིན་དྲུག་པོ་དེ་བྱང་སེམས་རྣམས་ཀྱི་ཉོན་སྒྲིབ་དང་ཤེས་སྒྲིབ་ཀྱི་མུན་པ་བསལ་བས་རིམ་པ་བཞིན་གསལ་བ་དང་སྒྲོན་མ་དང་། མཐོང་ལམ་དང་སྒོམ་དང་སྐྱེད་པས་རིམ་སྣང་པར་བྱེད་པ་དང་རྗེས་སུ་སྟོན་བྱེད་པར་བྱེད་པའི་མཆོག་ཡིན་ཞེས་བཤད་ཅེས་པའོ། །ཡང་ན་དེ་བཞི་ནི་རིམ་བཞིན་རྣམ་མཁྱེན་ལམ་ཤེས་གཞི་ཤེས་སྐྱེད་པ་དང་ཉོན་མོངས་སྤོང་པར་བྱེད་པའི་དོན་དུའང་བཤད་དོ། །
2025-10-13 14:20:01,385 [INFO] Time taken to process commentary text: 8.25s
2025-10-13 14:20:01,389 [INFO] Processing commentary text: ཀུན་བྱང་གི་ཆོས་ཐམས་ཅད་པ་མངོན་ཞེན་མེད་པ་དང་། མི་སྤྱོད་པའི་ཚུལ་གྱི་ཡུལ་ལ་སྤྱད་པས་སངས་རྒྱས་ཀྱི་བྱང་ཆུབ་ལ་ཉེ་བར་གྱུར་པའི་རྟགས་གཉིས་ནི། ཇི་ལྟར་ཤེས་རབ་སོགས་ཏེ། ཇི་ལྟར་ཕྱིན་བདེན་པའི་མཚན་ཉིད་ཀྱིས་སྟོང་པ་དེ་ལྟར་གཟུགས་ལ་སོགས་ལ་སོགས་པའི་ཆོས་འདི་ཐམས་ཅད་འདྲ་བར་ཤེས་ཤིང་མཚན་མ་མེད་པར་རབ་ཏུ་སྙི་མངོན་ཞེན་མེད་པར་ཤེས་ན་ཤེར་ཕྱིན་མཆོག་རྩེ་སྦྱོར་ལ་སྤྱོད་པ་ཡིན་ཞེས་པའོ། །
2025-10-13 14:20:04,475 [INFO] Time taken to process commentary text: 3.09s
2025-10-13 14:20:04,483 [INFO] Processing commentary text: འོན་ཆོས་ཐམས་ཅད་སྟོང་པ་ཡིན་ན། ཀུན་བྱང་གི་ཁྱད་པར་ཇི་བཞག་ཅེ་ན། སེམས་ཅན་སོགས་ཏེ། སེམས་ཅན་བདག་གིར་ཡོངས་སུ་རྟོག་པས་ཁམ་ཟས་སོགས་ལ་འདོད་ཅིང་འཁོར་བར་ཆགས་པའི་ཡིད་དང་ལྡན་པ་རྣམས་དེའི་དབང་གིས་ལས་བསགས་ནས་ནས་རྟག་ཏུ་སྟེ།  ཀུན་ཉོན་གསུམ་མགལ་མེད་ལྟར་རྒྱུན་མི་ཆད་པར་འཁོར་བ་ནི་ཀུན་ནས་ཉོན་མོངས་ཡིན་ཏེ། བདག་དང་བདག་གི་ཆོས་གཉིས་ཡང་དག་པ་མིན་པའི་སྟོང་པ་སྟེ། ནམ་མཁའ་ལྟར་མདུད་པའམ་འཆིང་བ་མེད་པ་དེ་ལ་བྱིས་པ་བདག་ཉིད་ཕྱིན་ཅི་ལོག་གིས་མདུད་ལ་བོར་བའམ་བཟོས་ནས་རང་ཉིད་འཆིང་བར་བྱེད་པས་སོ། །ཞེས་པའོ། །
2025-10-13 14:20:10,875 [INFO] Time taken to process commentary text: 6.40s
2025-10-13 14:20:10,875 [INFO] Processing commentary text: ཕྱིན་ཅི་ལོག་ཡིན་ཚུལ་ནི། དཔེར་ན་སོགས་ཏེ། དུག་མ་ཟོས་ཀྱང་ཟོས་འདུག་སྙམ་དུ་བདེན་པར་བཟུང་ནས་བརྒྱལ་བར་འགྱུར་ཞིང་སྐྲན་ཞུགས་པ་སོགས་ཀྱི་ལོ་རྒྱུ་ལྟར། བདག་མེད་པ་ལ་ཡོད་པར་འདུ་ཤེས་པའི་ཡང་དག་མིན་པའི་རྟོག་པས་འཁོར་བར་སྐྱེ་ཞིང་འཇིག་པ་སོགས་ཀྱིས་སྡུག་བསྔལ་ལོ། །དེས་ན་ཀུན་རྫོབ་ཏུ་བྱིས་པས་ཇི་ལྟར་བདེན་པར་འཛིན་པ་དེ་ལྟར་ཀུན་ནས་ཉོན་མོངས་སུ་བསྟན་ནས་དེ་ལས་བཟློག་སྟེ།  བདག་དང་བདག་གིར་མི་འཛིན་པ་ནི་རྣམ་པར་བྱང་བར་གསུངས་པས་དོན་དམ་པར་ནི་འདི་ལ་གང་ཡང་ཀུན་ནས་ཉོན་མོངས་དང་རྣམ་དག་གམ་རྣམ་བྱང་དུ་འགྱུར་བ་མེད་པར་བྱང་སེམས་ཀྱིས་རྟོགས་ཞེསཔ། འདི་དག་གི་རྟགས་སྔ་མ་དངོས་སུ་བསྟན་པའི་ཤུགས་ཀྱིས་ཕྱི་མ་སྟོན་ནོ། །རྟགས་གཉིས་པོ་དེ་རིམ་བཞིན་དུ་ལམ་ལ་ཇི་ལྟར་སློབ་པའི་ཚུལ་དང་བསླབ་པའི་ཕན་ཡོན་གྱི་དབང་དུ་བྱས་པའི་རྟགས་སུ་གསུངས་སོ། ། དེ་དག་གིས་ཕྱིར་མི་ལྡོག་པའི་རྟགས་རྣམས་གཙོ་བོར་བསྟན་པའི་དོན་གྱིས་རྟགས་དེ་ལྡན་གྱི་དྲོད་རྩེ་སྦྱོར་བསྟན་ཏེ། རྩ་བར། རྨི་ལམ་ཡང་སོགས་དང་སྦྱར་རོ།
2025-10-13 14:20:26,122 [INFO] Time taken to process commentary text: 15.24s
2025-10-13 14:20:26,122 [INFO] Processing commentary text: །གཉིས་པ་རྩེ་མོའི་རྩེ་སྦྱོར་ལ་བསོད་ནམས་གོང་ནས་གོང་དུ་རྣམ་པར་འཕེལ་བའི་རྣམ་འཕེལ། །རང་གིས་ཡུམ་སེམས་གཞན་ལ་སྟོན། །ཤེར་ཕྱིན་ཡིད་བྱེད་དང་མི་བྲལ། ། མི་སྐྲག་བཟོད་ཐོབ་མི་དམིགས་རྟོགས། །ཡུམ་སྤྱད་ཁྱད་འཕགས་ལྷའི་རིས་འོང་། །བདུད་སྡེ་ཟིལ་གནོན་སྟོན་པ་དང་། །འདྲ་བར་སྐྱེ་བོར་མཚུངས་པར་གནས། །བསླབ་དག་སངས་རྒྱས་རིགས་ཁྱད་ཅན། །སངས་རྒྱས་ཉིད་ཐོབ་རྒྱུ་མཚན་ལྷག །མི་མཐུན་ཕྱོགས་ཀྱི་སེམས་མི་སྐྱེ། །གཟུགས་སོགས་ལྡན་པར་མི་རྟོག་དང་། །ཀུན་བསྡུས་ཤེས་ནས་ཡུམ་སློབ་དང་། །ཕུན་ཚོགས་ཀུན་ཐོབ་བྱང་ཆུབ་ཉེ། །ཞེས་པ་ལྟར་དྲུག་ལས།
2025-10-13 14:20:36,605 [INFO] Time taken to process commentary text: 10.48s
2025-10-13 14:20:36,605 [INFO] Processing commentary text: དང་པོ་ཡུམ་རང་གིས་ཡིད་ལ་བྱེད་ཅིང་གཞན་ལ་སྟོན་པའི་རྣམ་འཕེལ་ནི།འཛམྦུའི་གླིང་ན་སོགས་ཏེ། འཛམ་གླིང་གི་སེམས་ཅན་ཐམས་ཅད་བྱང་ཆུབ་སེམས་ཀྱིས་ཀུན་ནས་བསླངས་ཏེ། ལོ་སྟོང་བྱེ་བ་མང་པོར་སངས་རྒྱས་བྱང་སེམས་ལ་མཆོད་པ་ལ་སོགས་པའི་སྤྱིན་པ་བྱིན་ནས་རྫོགས་བྱང་དུ་བསྔོ་ཡང་། གང་ཞག་གང་ཞིག་ཤེར་ཕྱིན་ལ་རང་གི་ཡིད་ལ་བྱེད་ཅིང་།  གཞན་ལ་སྟོན་པ་སོགས་ཀྱིས་མངོན་པར་བརྩོན་པ་ཐ་ན་ཉིན་གཅིག་ཙམ་ཡང་རྗེས་སུ་མཐུན་པར་བྱེད་ན་བསོད་ནམས་སྔ་མས་རྒྱུའི་ཆར་ཡང་མི་ཕོད་བའི་བསོད་ནམས་འཕེལ་བ་དེའི་ཕྱིར་གཡེལ་མེད་སོགས་སོ། །
2025-10-13 14:20:43,105 [INFO] Time taken to process commentary text: 6.50s
2025-10-13 14:20:43,105 [INFO] Processing commentary text: དེ་ཡང་ཤེས་རབ་འབའ་ཞིག་མ་ཡིན་པར་སྙིང་རྗེ་དང་ཟུང་འབྲེལ་དུ་གོམས་དགོས་པར། ཤེས་རབ་ཕ་རོལ་སོགས་ཏེ། དེ་ལྟར་ཟུང་འབྲེལ་དུ་གྱུར་པ་དེ་ཚོ་མཁས་པ་འགྲོ་བ་ཀུན་གྱི་སྤྱིན་གནས་མཆོག་ཏུ་གྱུར་ཏེ། དུས་རྟག་ཏུ་བསོད་སྙོམས་ནི་ཕུལ་བའི་འབྲས་བུ་ངེས་པར་སྟེར་ནུས་པའི་ཕྱིར་དོན་ཡོད་ཡོངས་སུ་སྤྱོད་པས་སོ། ། དེས་ན་བྱང་ཆུབ་སེམས་དཔའ་གང་ཞིག་འཁོར་བ་འདིར་ཡུན་རིང་དུ་འབྲེལ་བ་སྟེ་བཅིང་པའི་འགྲོ་བ་ལྔའི་སེམས་ཅན་གྲོལ་བའི་ལམ་ཡངས་པ་སྟེ་ཐེག་ཆེན་། འཁོར་བའི་རྒྱ་མཚོའི་ཕ་རོལ་གྱི་འགྲམ་མྱང་འདས་སེམས་ཅན་ཁམས་ལ་སྟོན་པར་འདོད་པས་ཉིན་མཚན་སོགས་སོ། །
2025-10-13 14:20:50,387 [INFO] Time taken to process commentary text: 7.28s
2025-10-13 14:20:50,387 [INFO] Processing commentary text: གཉིས་པ་ཉིན་མཚན་དུ་ཤེར་ཕྱིན་ཡིད་ལ་བྱེད་པ་དང་མི་བྲལ་བའི་རྣམ་འཕེལ་ནི།མི་ཞིག་སྔོན་ཆད་སོགས་ཏེ། དབུལ་བའི་མི་ཞིག་སྔོན་རྙེད་མ་མྱོང་བའི་རིན་མཆོག་ཕྱིས་དུས་གཞན་ཞིག་ན་རྙེད་པས་དགའ་བ་ལས་སྤྱད་ལོང་མེད་པར་རྙེད་མ་ཐག་ཏུ་རྣམ་གཡེངས་སོགས་ཀྱིས་བག་མེད་པར་གྱུར་ཏེ། དགྲས་འཕྲོག་པ་སོགས་ཀྱིས་སྟོར་ན་སྟོར་མི་འདོད་པ་དང་རིན་ཆེན་དེ་སླད་རྙེད་འདོད་ཀྱིས་དུས་རྟག་ཏུ་ཡིད་གདུང་བའམ་སྡུག་བསྔལ་བ་ནི།  གོང་དུ་བཤད་ལྟར་གྱི་ཐབས་ཤེས་ཟུང་འབྲེལ་གྱི་ཤེར་ཕྱིན་ལ་རྣལ་འབྱོར་དུས་རྟག་ཏུ་རྒྱུན་མི་ཆད་པར་བརྩོན་པའི་རྟག་སྦྱོར་གྱི་དཔེའོ། །དེས་རིན་ཆེན་སླར་རྙེད་ནས་རབ་ཏུ་བརྩོན་པས་གོས་སོགས་པས་དཀྲིས་ནས་དགྲ་བྱུང་གིས་དོགས་ནས་མྱུར་དུ་འགྲོ་བས་དབུལ་བ་ཞི་བ་བཞིན་དུ། བྱང་སེམས་ཀྱིས་ཟུང་འབྲེལ་གྱི་ཤེར་ཕྱིན་ལ་ཤུགས་དྲག་ཏུ་བརྩོན་པའི་གུས་སྦྱོར་གྱིས་མྱུར་ཏུ་ཡང་དག་པའི་ལམ་དུ་འགྲོ་བས་ཞི་བ་མྱང་འདས་འཐོབ་ཅེས་པའོ། །
2025-10-13 14:20:57,333 [INFO] Time taken to process commentary text: 6.94s
2025-10-13 14:20:57,333 [INFO] Processing commentary text: དེ་ལྟར་སྦྱོར་བ་གཉིས་ཀྱིས་ཡུམ་ལ་བརྩོན་པས་མི་མཐུན་ཕྱོགས་ཟིལ་གྱིས་གནོན་ཚུལ་ནི།ཉི་མ་སྤྲིན་དང་ཞེས་སོགས་དེ་དག་གིས། གསུམ་པ་མི་སྐྱེ་བའི་ཆོས་ལ་མི་སྐྲག་པའི་བཟོད་པ་ཐོབ་པ་དང་། །བཞི་པ་བྱང་ཆུབ་བར་བྱ་བ་དང་བྱང་ཆུབ་པར་བྱེད་པའི་ཆོས་ལ་མི་དམིགས་པ་དང་། །ལྔ་པ་འཛམ་གླིང་གི་སེམས་ཅན་ཐམས་ཅད་དགེ་བཅུ་དང་ཚད་མེད་བཞི་དང་བསམ་གཟུགས་བརྒྱད་ཐོབ་པ་ལས་ལྷག་པའི་ཡུམ་ལ་སྤྱང་བའི་རྣམ་འཕེལ་གསུམ་བསྟན་ཏེ། ། སྟོང་པ་དང་ནི་མཚན་མ་མེད་སྦྱོད་པ་ཞེས་པས་དང་པོ་གཉིས་དང་། །ཟིལ་གྱིས་གནོན་ཞེས་པས་གསུམ་པ་བསྟན་པའི་ཕྱིར་ཏེ། །ཉི་མ་ལྟ་བུ་ནི་རྩེ་མོ་ལ་གནས་པའི་མཁས་པ་བྱང་སེམས་ཀྱིས་ཟུང་འབྲེལ་གྱི་ཤེར་ཕྱིན་ལ་བརྩོན་པས་རང་གཅེས་འཛིན་དང་འཇིག་ཚོགས་ལྟ་བའི་འཐིབ་པོ་བཅོམ་ནས་མེ་ཁྱེར་སོགས་རང་འོད་ཀྱིས་འགྲོ་བའི་སྲོག་ཆགས་འབྱུང་པོ་ལྟ་བུ་ནི་འཛམ་གླིང་གིས་སེམས་ཅན་བསམ་གཟུགས་ཐོབ་པ་སོགས་འགྲོ་བ་གཞན་ཀུན་དང་། །སྐར་མའི་ཚོགས་ལྟ་བུ་ནི་ཉན་རང་དང་ཟླ་བ་ལྟ་བུ་ནི་དམིགས་ཅན་གྱི་བྱང་སེམས་ཏེ་དེ་དག་ཟིལ་གྱིས་གནོན་ཞེས་པའོ། །
2025-10-13 14:21:12,481 [INFO] Time taken to process commentary text: 15.15s
2025-10-13 14:21:12,482 [INFO] Processing commentary text: དེ་ལྟར་མི་མཐུན་ཕྱོགས་ཟིལ་གྱིས་གནོན་པར་མ་ཟད་གཉེན་པོ་ཁྱད་པར་ཅན་ཐོབ་ཚུལ་ནི།དཔེར་ན་རྒྱལ་པོ་སོགས་ཏེ། རྒྱལ་པོའི་བུ་ཞིག་བྲན་རྣམས་ལ་བགོ་བཤའ་བྱེད་པའི་ངང་ཚུལ་ཅན་ཡིན་པས་ནོར་གཏོང་དེ། ལུགས་ཀྱི་དོན་འདོད་པའི་རྒྱལ་པོའི་སྲས་གཞན་ཀུན་གྱི་གཙོ་བོར་འགྱུར་ཏེ། འཇིག་རྟེན་གྱིས་བསྟེན་ཕྱིར་མངོན་པར་འགྲོ་བར་བྱ་འོས་པ་འདི་ནི་ད་ལྟ་ན་ཡང་སེམས་ཅན་མང་པོ་དགའ་བར་བྱེད་ན་ཐབས་ཏེ་དབང་བསྐུར་བ་ཐོབ་ནས་རྒྱལ་སྲིད་བཟུང་བའི་ཚེ་ལྟ་ཅི་སྨོས་པ་ལྟར།  ཐབས་ཁྱད་པར་ཅན་དང་འབྲེལ་བའི་ཤེས་རབ་སྤྱོད་མཁས་བྱང་སེམས་ཡང་གཉེན་པོ་ཁྱད་པར་ཅན་ཐོབ་པས་ཆོས་སྟོན་ནས། མཐོང་ལམ་སོགས་བདུད་རྩི་སྦྱིན་པར་བྱེད་པས་དགའ་ཕྱོགས་སྐྱོང་བའི་ལྷའི་རིས་ཐམས་ཅད་དང་མི་རྣམས་དྲུང་དུ་འོང་ནས་བསྲུང་བ་སོགས་ཀྱིས་དགའ་བར་བྱེད་ཅིང་དེ་ནི་ད་ལྟ་སློབ་པའི་གནས་སྐབས་སུ་ཡང་དེ་ལྟར་སེམས་ཅན་མང་པོ་ལ་ཕན་པར་བརྩོན་ནས་སངས་རྒྱས་པའི་ཚེ་ལྟ་ཅི་སྨོས། །ཞེས་པ་འདིས་དྲུག་པ་ལྷའི་རིས་ཐམས་ཅད་ཉེ་བར་འོང་བའི་རྣམ་འཕེལ་བསྟན་ནོ། །
2025-10-13 14:21:28,095 [INFO] Time taken to process commentary text: 15.62s
2025-10-13 14:21:28,095 [INFO] Processing commentary text: བདུན་པ་བདུད་ཐམས་ཅད་ཟིལ་གྱིས་གནོན་པའི་རྣམ་འཕེལ་ནི།དེ་ཡི་ཚེ་ན་སོགས་ཏེ། དེ་ལྟར་གཉེན་པོ་སྐྱེས་པ་དེ་ཡི་ཚེ་བདུད་ནི། བྱང་སེམས་དེ་རང་གི་སྤྱོད་ཡུལ་ལས་འདས་ཤིང་སེམས་ཅན་མང་པོ་ཡང་འདའ་བར་བྱེད་དོ་སྙམ་དུ་ཡིད་ལ་ཟུག་རྔུ་དང་ལྡན་པར་འགྱུར་ཏེ། མྱ་ངན་སོགས་གསུམ་ནི་ཟུག་རྔུ་ཆུང་འབྲིང་ཆེན་གསུམ་སྟེ། དེས་ཡིད་མི་བདེ་ཞིང་ལུས་ཉམ་ཆུང་བར་འགྱུར་ནས་ཇི་ལྟར་བྱང་སེམས་འདི་ཡུམ་བསྒོམ་པ་ལས་ཡིད་ནེམ་ནུར་ཐེ་ཚོམ་དུ་འགྱུར་བར་བྱ་ཞེས་བྱང་སེམས་ལ་འཇིགས་པ་བསྟན་ཕྱིར་ཕྱོགས་རྣམས་སྲེག་ཅིང་སྐར་མདའ་གཏོང་བ་སོགས་ཀྱི་ཉེར་འཚེ་སྒྲུབ་ཀྱང་མི་ནུས་པ་ནི། གང་ཚེ་སོགས་ཏེ། གང་ཚེ་མཁས་པ་བྱང་སེམས་དེ་དག་སྙིང་རྗེ་ཕུན་སུམ་ཚོགས་པའི་བསམ་པ་དང་རབ་ཏུ་ལྡན་ཞིང་ཉིན་མཚན་ཤེར་ཕྱིན་མཆོག་ལ་བསྒོམ་པའི་སྟོབས་ཀྱིས་དོན་ལ་ལྟ་བ་དེ་ཚེ་བྱང་སེམས་དེའི་ལུས་ངག་ཡིད་གསུམ་ནི། གཤོག་པ་གཉིས་ལྡན་གྱི་བྱ་སའི་ཚེར་མ་སོགས་ལ་མི་ཐོགས་པར་ནམ་མཁའ་ལ་གང་འདོད་དུ་འགྲོ་བ་ལྟར་རྒྱུ་བས་གླགས་རྙེད་མི་ནུས་ཞེས་པའོ། །
2025-10-13 14:21:43,986 [INFO] Time taken to process commentary text: 15.89s
2025-10-13 14:21:43,986 [INFO] Processing commentary text: འོ་ན་དེས་གླགས་རྙེད་ནུས་པའི་བྱང་སེམས་གང་ཞེ་ན། གང་ཚེ་བྱང་ཆུབ་སེམས་དཔའ་སོགས་ཏེ། བྱང་སེམས་རྣམས་ཐོག་མར་ཕན་ཚུན་གྱི་མཚན་འབྲུ་ནས་བརྡེག་པ་སོགས་བྱེད་པ་ནི་འཐབ་མོ་དང་། རྒྱལ་པོ་སོགས་ཀྱི་དྲུང་དུ་སོང་ནས་ཞལ་ལྕེ་གཅོད་པ་སོགས་ནི་རྩོད་པའོ། ། དེ་ལྟར་ཕན་ཚུན་མི་མཐུན་པར་ཁྲོས་པའི་སེམས་དང་ལྡན་པར་གྱུར་པ་དེའི་ཚེ་བདུད་ནི་གླགས་རྙེད་པར་ཤེས་ནས་ཡིད་མཆོག་ཏུ་དགའ་ཞིང་ལུས་ཉམས་བདེ་བར་འགྱུར་རོ། །བདུད་དེ་ལྟར་དགའ་བའི་རྒྱུ་མཚན་དེ་གཉིས་རྒྱལ་བའི་ཡེ་ཤེས་ལས་རིང་དུ་འགྱུར་སྙམ་དུ་རེ་ཞིང་རེ་བ་ལྟར་དེ་གཉིས་རིང་དུ་འགྱུར་ཞིང་ཤ་ཟ་འདྲ་བར་འགྱུར་ཏེ།  ཤ་ཟ་ནི་གཞན་ལ་གནོད་འཚེ་འབའ་ཞིག་བྱེདཔ་ལྟར་དེ་གཉིས་ཀ་རང་གི་སེམས་ཅན་ལ་ཕན་འདེ་སྒྲུབ་པའི་དམ་བཅའ་ཉམས་པར་བྱེད་པར་འགྱུར་བས། བསམ་པས་སྡང་ཞིང་སྦྱོར་བས་བཟོད་པ་དང་བྲལ་བ་ལ་བྱང་ཆུབ་ཐོབ་པ་མེད་པས་དེའི་ཚེ་སོགས་སོ། །
2025-10-13 14:21:54,450 [INFO] Time taken to process commentary text: 10.46s
2025-10-13 14:21:54,450 [INFO] Processing commentary text: རིང་དུ་འགྱུར་ཚུལ་ནི།ལུང་བསྟན་མ་ཐོབ་སོགས་ཏེ། ལོ་ཐོག་སྐྱེ་མི་རུང་བས་ས་ཐ་བ་ཟེར་བ་ལྟར་བཤགས་པ་སོགས་མི་བྱེད་ན། ཐེག་ཆེན་གྱི་ཡོན་ཏན་སྐྱེ་མི་རུང་བས་ཐ་བ་སྐྱོན་ལྡན་ཁྲོ་སེམས་ཀྱི་སྐད་ཅིག་ཇི་སྙེད་པ་དེ་སྙེད་ཀྱི་བསྐལ་པར་འཐབ་མོ་སོགས་གྱི་སྡིག་པ་བསལ་བ་དང་གཉེན་པོ་ཐོབ་བར་བྱ་བ་སོགས་ཀྱི་ཕྱིར་གཞི་ནས་ལམ་ལ་སློབ་པའི་གོ་ཆ་བགོ་དགོས་སོ་ཞེས་སོ། །
2025-10-13 14:21:56,748 [INFO] Time taken to process commentary text: 2.30s
2025-10-13 14:21:56,748 [INFO] Processing commentary text: རྣམ་འཕེལ་བརྒྱད་པ་ནི།ཉེས་པ་དེ་སེལ་ཐབས་ནི། སངས་རྒྱས་བཟོད་པའི་སོགས་ཏེ། སངས་རྒྱས་བཟོད་པའི་ཕར་ཕྱིན་གྱིས་བྱང་ཆུབ་ལ་རེག་པས་ཁྲོ་སེེམས་འདི་བྱང་ཆུབ་ཀྱི་འགེགས་ཡིན་པའི་ཕྱིར་བཟང་བ་མིན་སྙམ་དུ་འགྱོད་པའི་རྣམ་པ་སུན་འབྱིན་པའི་གཉེན་པོ་དྲན་པ་སྐྱེད་པར་བྱེད་ཅིང་།  སྡིག་པ་བཤགས་པའི་ཚིག་གིས་སོ་སོར་ཆགས་པ་སྐྱེད་ཅིང་ཡུལ་གང་ཡང་རུང་བ་ལས་ཕྱིས་ཀྱང་སྲོགས་ཐུག་ཀྱང་མི་བྱེད་པའི་སྡོམ་པ་ནོད་པར་བྱེད་ལ་བྱང་སེམས་དེ་དག་ལ་སྟོན་པ་དང་འདྲ་བར་མགུ་བར་བྱེད་པས་སླར་འཐབ་མོ་སོགས་ལ་དགའ་བར་མི་བྱེད་པ་དེ་ལྟར་ཕྱིར་བཅོས་པའི་ཕན་ཡོན་ནི་དེ་ནི་སངས་རྒྱས་ཀྱི་ཆོས་སྟོབས་དང་མི་འཇིགས་པ་ལ་སོགས་པ་འདིར་སློབ་པའི་མཁས་པ་ཡིན་ཞེས་པ་དེས། བརྒྱད་པ་སྟོན་པ་དང་འདྲ་པར་སྐྱེ་བོ་ཀུན་ལ་མཚུངས་པར་གནས་པའི་རྣམ་འཕེལ་བསྟན་ནོ། །རྣམ་འཕེལ་འདི་བརྒྱད་ནི་ཕལ་ཆེར་གཞན་ལ་ལྟོས་ནས་འཇོག་པས་ཕྱི་གཙོ་བོར་་གྱུར་པ་ཞེས་བྱའོ། །
2025-10-13 14:22:11,024 [INFO] Time taken to process commentary text: 14.28s
2025-10-13 14:22:11,025 [INFO] Processing commentary text: ནང་གཙོ་བོར་གྱུར་པ་བརྒྱད་ལས་ཆོས་ཉིད་སྒོམ་བྱུང་གི་ཤེས་རབ་ཀྱིས་རྟོགས་པའི་ཐབས་མཁས་ཀྱིས་བསླབ་པ་ཐམས་ཅད་ཡོངས་སུ་དག་པ་པའི་དེ་དང་། སངས་རྒྱས་ཀྱི་རིགས་ཁྱད་པར་ཅན་དུ་གྱུར་པའི་དེ་དང་། འབྲས་བུ་སངས་རྒྱས་ཉིད་འཐོབ་བའི་རྒྱུ་མཚན་སྤྱོད་པ་དང་ལྡན་པའི་སེམས་བསྐྱེད་སོགས་ཕུལ་དུ་བྱུང་བའི་རྣམ་འཕེལ་གསུམ་ནི།གང་ཞིག་སློབ་ཚེ་སོགས་ཏེ། དེ་ལྟར་ང་རྒྱལ་སོགས་བསལ་ནས་གུས་པས་སངས་རྒྱམ་ཀྱི་ཆོས་ལ་སློབ་ཚེ་དོན་དམ་བདེན་བ་བསླབ་པའི་བྱ་བ་གང་ཡང་ཁས་མི་ལེན་ཞིང་། དེ་བཞིན་དུ་སློབ་པ་པོ་དང་བསླབ་པའི་ཆོས་ཕྱིན་དྲུག་སོགས་ཏེ་བསླབ་པའི་འཁོར་གསུམ་དུ་མི་དམིགས་པས་སྤྱིན་པ་སོགས་བསླབ་པ་དང་།  སེར་སྣ་སོགས་བསླབ་པ་མ་ཡིན་པའི་ཆོས་འདི་གཉིས་སུ་མི་རྟོག་པ་དེ་ལྟར་སྒོམ་་བྱུང་རྣམ་པར་མི་རྟོག་པས་གང་སློབ་པ་དེ་ནི་སངས་རྒྱས་ཀྱི་ཆོས་འདིར་སློབ་ཚུལ་ཕུལ་དུ་བྱུང་བ་ཡིན་ཞེས་དང་བོ་དང་།  བྱང་སེམས་གང་ཞིག་དེ་ལྷའི་བསླབ་ཚུལ་འདི་ཤེས་པ། དེ་ནི་གཞན་ཡང་རང་དོན་ཡིད་བྱེད་སོགས་ཀྱིས་ཏིང་ངེ་འཛིན་དང་ཤེས་རབ་ཀྱི་བསླབ་པ་ཉམས་པ་དང་། ཚུལ་ཁྲིམས་ཀྱི་བསླབ་པ་འཆལ་བར་མི་འགྱུར་བས་སངས་རྒྱས་ཀྱི་རིགས་ཁྱད་པར་ཅན་གྱུར་པ་དང་།  བྱང་སེམས་དེ་ནི་སྤྲོ་བ་ལྷག་པར་འཕེལ་བས་སངས་རྒྱས་ཀྱི་ཆོས་སྟོབས་བཅུ་དང་མི་འཇིགས་པ་བཞི་སོགས་ལ་མངའ་བརྙེས་པར་བྱ་བའི་ཕྱིར་གོང་ལྟར་གྱི་བསླབ་ཚུལ་འདི་ལ་ལྷག་པར་དུ་སློབ་བོ། །ཞེས་གསུམ་པའང་བསྟན་ནོ། །
2025-10-13 14:22:39,577 [INFO] Time taken to process commentary text: 28.55s
2025-10-13 14:22:39,577 [INFO] Processing commentary text: ཕྱིན་དྲུག་གི་མི་མཐུན་ཕྱོགས་ཀྱི་སེམས་མི་སྐྱེ་བའི་རྣམ་འཕེལ་ནི། དེ་ནི་བསླབ་ལྷག་སོགས་ཏེ། བྱང་སེམས་དེ་ནི་སྒོམ་འབྱུང་གིས་སངས་རྒྱས་ཀྱི་རིགས་རྟོགས་ནས་སངས་རྒྱས་ཀྱི་རིགས་ཁྱད་པ་ཅན་དུ་གྱུར་པས་དྲོད་མན་ཆད་ལས་དོན་དམ་རྟོགས་པའི་ཤེས་རབ་ཀྱི་བསླབ་པ་ལྷག་པ་དགའ་འབྲས་བུ་སངས་རྒྱས་ཉིད་ཐོབ་པའི་རྒྱུ་མཚན་སྦྱོར་བ་དང་ལྡན་པའི་སེམས་བསྐྱེད་ཕུལ་དུ་བྱུང་བས་ཀུན་རྫོབ་ཏུ་སྒྱུ་མ་ལྟ་བུར་བསླབ་པ་ལ་མཁས་ཏེ།  ཆོས་གང་ལའང་བདེན་ཞེན་དྲག་པོས་དམིགས་པ་མེད་པའི་ཕྱིར། མཁས་པ་བདེན་གཉིས་མི་འགལ་བའི་ཡེ་ཤེས་ཀྱི་འོད་བྱེད་པ་སྟེ། ཆོས་ཉིད་ལ་དོན་སྤྱིའི་གསལ་སྣང་ལྷག་བར་འཕེལ་བ་རྣམས་ཀྱིས་ཤེས་རབ་དེ་ལྟར་སློབ་པས་ དབང་དུ་གྱུར་པའི་ཕྱིར་སེར་སྣ་ལ་སོགས་པ་དགེ་བ་མ་ཡིན་པའི་སེམས་སྐད་ཅིག་ཙམ་ཡང་སྐྱེད་པར་མི་བྱེད་པ་ནི། དཔེར་ན་ཉི་མ་མཁའ་ལ་སོགས་སླའོ། །
2025-10-13 14:22:51,640 [INFO] Time taken to process commentary text: 12.06s
2025-10-13 14:22:51,640 [INFO] Processing commentary text: གཟུགས་སོགས་དང་ལྡན་པར་རྟོགས་པའི་སེམས་མི་སྐྱེ་བའི་རྣམ་འཕེལ་ནི། ཤེས་རབ་ཕ་རོལ་སོགས་ཏེ། འདིར་ཕྱིན་དྲུག་གི་ནང་ནས་ཤེར་ཕྱིན་ཁོ་ན་ལ་སློབ་ཚུལ་གཙོ་བོར་སྟོན་པའི་རྒྱུ་མཚན་གང་ཞེ་ན།  ཤེར་ཕྱིན་ལ་བསླབ་པར་བྱས་པ་རྣམས་ཀྱི་ཕར་ཕྱིན་ལྷག་མ་ཐམས་ཅད་ཤེར་ཕྱིན་འདིར་ནི་འདུས་པར་གྱུར་ཏེ། ཤེར་ཕྱིན་ནི་ཕྱིན་དྲུག་ཀའི་རྒྱུ་དང་སེར་སྣ་སོགས་དྲི་མ་དྲུག་ཀའི་གཉེན་པོ་ཡིན་པའི་ཕྱིར།  ཤེར་ཕྱིན་དུ་ཕར་ཕྱིན་གཞན་ཀུན་འདུ་བར་ཤེས་ནས་སློབ་པའི་དེ་ནི་འཇིག་ཚོགས་ལྟ་བར་སོགས་ཏེ། དེ་ཡང་ཤེར་ཕྱིན་ཡོད་ན་གཞན་རྣམས་ཡོད་པའི་དཔེ་ནི། འཇིག་ལྟས་ལྟ་ངན་རེ་གཉིས་བསྐྱེད་པས་དེ་དག་འཇིག་ལྟར་འདུས་པ་ལྟར་ཏེ། འཇིག་ལྟ་ཡོད་ན་དེ་དག་སྐྱེ་བས་སོ། །
2025-10-13 14:22:59,398 [INFO] Time taken to process commentary text: 7.76s
2025-10-13 14:22:59,398 [INFO] Processing commentary text: ཤེར་ཕྱིན་མེད་ན་ཕར་ཕྱིན་གཞན་རྣམས་མི་འབྱུང་བའི་དཔེ་ནི།སྲོག་གི་དབང་པོ་འགག་ན་སོགས་སོ། །དེ་ལྟར་རྩེ་མོའི་ཤེར་ཕྱིན་ལ་སློབ་པས་ཐེག་པ་གསུམ་གྱི་རྟོགས་པའི་རིགས་ཕུན་སུམ་ཚོགས་པ་ཐམས་ཅད་ཐོབ་པའི་རྣམ་འཕེལ་དང་། དེ་ལས་རྫོགས་པའི་བྱང་ཆུབ་ལ་ཉེ་བར་འགྱུར་བའི་རྣམ་འཕེལ་གཉིས་ནི། བྱང་ཆུབ་སེམས་མཁས་སོགས་ཏེ། དེ་ལྟར་ཤེར་ཕྱིན་ལ་སློབ་པས་ལམ་ཐམས་ཅད་ལ་སློབ་པར་འགྱུར་ན།  བྱང་སེམས་ཀྱིས་ཉན་རང་གི་ལམ་ལ་ཇི་ལྟར་ཅེ་ན། བྱང་སེམས་ཐབས་ལ་མཁས་པས་ཉན་རང་གི་ཡོན་ཏན་ཀུན་ལ་སློབ་ཀྱང་དེ་ལ་མངོན་ཞེན་གྱིས་མི་གནས་ཤིང་དེ་དག་མངོན་དུ་བྱེད་འདོད་མི་སྐྱེད་དེ། ཉན་རང་གི་ཡོན་ཏན་འདི་ནི་བྱང་སེམ་པ་བདག་གིས་དེས་འདུལ་བའི་སེམས་ཅན་རྗེས་སུ་བཟུང་བའི་ཕྱིར་བསླབ་པར་བྱ་བ་ཡིན་སྙམ་དུ་དེའི་ཕྱིར་སློབ།  ཅེས་པའི་ཤུགས་ལ་ཐེག་པ་གསུམ་གྱི་རྟོགས་རིགས་ཡོངས་སུ་རྫོགས་པས་སློབ་ཀྱང་བར་སྐབས་སུ་མངོན་དུ་མི་བྱེད་བས་སངས་རྒྱས་ཀྱི་བྱང་ཆུབ་ལ་ཉེ་བར་འགྱུར་ཞེས་རྣམ་འཕེལ་གཉིས་ཀ་སྟོན་ནོ། །
2025-10-13 14:23:15,835 [INFO] Time taken to process commentary text: 16.44s
2025-10-13 14:23:15,835 [INFO] Processing commentary text: དེ་དག་གིས་ཐབས་ཤེས་ཟུང་དུ་འབྲེལ་བའི་ཤེར་ཕྱིན་ལ་སློབ་པའི་བསོད་ནམས་གོང་ནས་གོང་དུ་རྣམ་པར་འཕེལ་པའི་ཁྱད་པར་གཅུ་དྲུག་ཕལ་ཆེར་དངོས་སུ་བསྟན་པའི་དོན་གྱིས་དེ་དག་དང་ལྡན་པའི་རྩེ་མོའི་རྩེ་སྦྱོད་བསྟན་ཏེ། རྩ་བར། འཛམ་བུ་གླིང་གི་སོགས་སོ། །
2025-10-13 14:23:16,590 [INFO] Time taken to process commentary text: 0.75s
2025-10-13 14:23:16,590 [INFO] Processing commentary text: དེ་ནས་བཟོད་མཆོག་གི་རྩེ་སྦྱོར་ནི།མི་ལྡོག་བྱང་ཆུབ་སོགས་ཏེ། ཕྱིར་མི་ལྡོག་པར་བྱང་ཆུབ་མཆོག་ལ་རབ་ཏུ་ཞུགས་བ་སོགས་ཀྱི་བྱང་སེམས་བཞིའི་སེམས་བསྐྱེད་པ་སོགས་ལ་བསམ་པ་ཐག་པ་ནས་ཡི་རང་བའི་དགེ་བ་ནི། སྟོང་གསུམ་རི་རབ་སོགས་སོ། །དེ་ལྟར་བསོད་ནམས་མངའ་བའི་རྒྱུ་མཚན་གང་ཞེ་ན། བྱང་སེམས་དེ་དག་གི་དགེ་བ་ལ་ཡི་རང་ན་ཚོགས་ལམ་པ་སོགས་དགེ་བ་དོནག་གཉེར་དང་། ས་དང་པོ་སོགས་ཕན་འདོད་པའི་སེམས་ཅན་ཇི་སྙེད་ཀུན་གྱི་བསོད་ནམས་ཀྱི་ཕུང་པོ་ལ་ཡང་ཡི་རང་བར་འགྱུར་ལ།  དེའི་ཕྱིར་དེ་ལྟར་རྗེས་སུ་ཡི་རང་བ་དེ་དག་རིམ་གྱིས་རྒྱལ་བའི་ཡོན་ཏན་ཐོབ་ནས་སྡུག་བསྔལ་ཟད་པར་བྱ་པའི་ཕྱིར་འཇིག་རྟེན་ལ་ཆོས་སྦྱིན་བྱེད་པར་འགྱུར་རོ། །ཞེས་པ་དེ་གཉིས་ཀྱིས་རྗེས་སུ་ཡི་རང་བའི་བསོད་ནམས་མང་བ་དང་དེའི་རྒྱུ་མཚན་གཉིས་དངོས་སུ་བསྙན་པས་རིམ་བཞིན་རྗེས་སུ་ཡི་རང་བའི་ངོ་བོ་ཐབས་ཤེས་ཀྱི་རྟོགས་པ་བརྟན་པོ་དང་།  ཡི་རངས་དེ་ལ་སེམས་གཉིས་སུ་མི་ཞེན་པར་རྩེ་གཅིག་ཏུ་གནས་པའི་སེམས་ཀུན་གནས་གཉིས་སྟོན་པས་བཟོད་མཆོག་གཉིས་བསྟན་ཏེ། རྩ་བར། ཀུན་མཁྱེན་ཉིད་གསུམ་ཞེས་པ་ནས། ཏིང་འཛིན་ཡོངས་སུ་བསྒྲགས་པ་ཡིན། །ཞེས་སོ། །རྩེ་སྦྱོར་བཞི་པོ་འདི་ནི། རིམ་པ་ལྟར་ཤེར་ཕྱིན་ལ་ཞི་ལྷག་ཟུང་དུ་འབྲེལ་བའི་རྣལ་འབྱོར་དང་པོར་ཐོབ་བར་དུ་འཕེལ་ཞིང་། རང་དབང་དུ་གྱུར། ཐ་མར་སེམས་རྩེ་གཅིག་ཏུ་གནས་པས་རྟགས་ལ་སོགས་པའི་མིང་གཞན་གྱིས་སྟན་ནོ། །
2025-10-13 14:23:42,285 [INFO] Time taken to process commentary text: 25.70s
2025-10-13 14:23:42,285 [INFO] Processing commentary text: བྱང་སེམས་བཞི་ནི། ཐེག་པ་ལ་དང་པོར་ཞུགས་པ། སྤྱོད་པ་ལ་ཞུགས་པ། ཕྱིར་མི་ལྡོག་པ། སྐྱེ་བ་གཅིག་གིས་ཐོགས་པ་སྟེ། རིམ་བཞིན་མོས་སྤྱོདཔ་དང་། མ་དག་ས་འདུན་དང་། དག་པ་ས་གསུམ་དང་། ས་བཅུ་པ་རྣམས་སོ།  །ལྔ་པ་མཐོང་ལམ་རྩེ་སྦྱོར་ལ་གཉིས། སྤང་བྱ་དང་གཉེན་པའོ། །  དང་པོ་ལ་གཟུང་འཛིན་གྱི་རྣམ་རྟོག་བཞི་དང་དེ་དག་སྤོང་བའི་ཕན་ཡོན་དང་ལྔ་ལས།
2025-10-13 14:23:45,752 [INFO] Time taken to process commentary text: 3.46s
2025-10-13 14:23:45,752 [INFO] Processing commentary text: དང་པོ་འཇུག་པ་གཟུང་རྟོག་ནི། བྱང་ཆུབ་སེམས་དཔའ་གང་ཞིག་སོགས་ཏེ། བྱང་སེམས་གང་ཞིག་གཟུང་བར་རྣམ་པར་མི་རྟོག་པར་བྱང་སེམས་ཀྱི་འཇུག་བྱའི་ཆོས་རྣམས་ཀུན་ངོ་བོ་སྟོང་པ་དང་། རྒྱུ་མཚན་མ་མེད་པ་དང་། འབྲས་བུ་སྤྲོས་མེད་དེ་སྨོན་པ་མེད་པར་ཡོངས་སུ་ཤེས་པ་དེ་ནི། ཤེས་རབ་ཀྱིས་གཉིས་ཀྱི་ཚུལ་གྱིས་བྱད་ཆུབ་འཚོལ་བར་མི་བྱེད་པས་རྣལ་འབྱོར་བ་དེ་མཐོང་ལམ་གྱི་ཤེར་ཕྱིན་མཆོག་ལ་བརྩོན་པ་ཡིན། ཞེས་པ་དེ་དག་གིས་འཇུག་བྱར་ཞེན་པ་མེད་པའི་གཉེན་པོ་དངོས་སུ་བསྟན་པའི་བཟློག་ཕྱོགས་ནས་དེ་ལྟར་ཞེན་པའི་གཟུང་རྟོག་དགུ་སྟོན་ལ། དེ་ཡང་བྱང་སེམས་ཀྱི་འཇུག་བྱ་སྤྱི་དང་ཁྱད་པར་གྱི་དབང་དུ་བྱས་བ་གཉིས་ལས། དང་པོ་ནི། རྒྱུ་ཕྱིན་དྲུག་གིས་འབྲས་བུ་བླ་མེད་བྱང་ཆུབ་སྒྱུ་མ་ལྟ་བུར་སྒྲུབ་པའི་ངོ་བོ་ཉིད་དོ། །ཕྱེ་མ་ལ་ལམ་གྱི་རྒྱུ་འབྲས་ངོ་བོའི་དབང་དུ་བྱས་པ་གསུམ་ལས། ངོ་བོ་ལ་ལམ་གྱི་ངོ་བོ་དངོས་དང་དམིགས་པ་དང་སྐྱོན་སེལ་བའི་ནུས་པ་དང་གསུམ། འབྲས་བུ་ལ་རང་དོན་རྟོགས་པ་དང་། གཞན་དོན་ལ་བྱེད་པ་དང་། བྱས་པའི་ལས་དང་། བྱ་བའི་འབྲས་བུ་དང་གསུམ་སྟེ་བཞིའོ། །དེ་ལྟར་དགུ་ལས། དང་པོ་ནི་རྐང་པ་གསུམ་པས་དང་། ངོ་བོའི་དེ་རྣམས་སྟོང་དང་ཞེས་པ་དང་། རྒྱུ་དེའི་མཚན་མ་མེད་དང་། ཞེས་པ་དང་། འབྲས་བུའི་དེ་རྣམས་སྤྲོས་མེད་ཅེས་པ་རྣམས་ཀྱིས་བསྟན་ཏེ། རྩ་བར། ངོ་བོ་ཉིད་དང་རིགས་དང་ནི། སོགས་སོ། །
2025-10-13 14:24:13,598 [INFO] Time taken to process commentary text: 27.85s
2025-10-13 14:24:13,598 [INFO] Processing commentary text: གཉིས་པ་ལྡོག་པ་གཟུང་རྟོག་ནི།ནམ་མཁའ་ཁམས་སོགས་ཏེ། ནམ་མཁའ་དང་ནམ་མཁའ་ཕན་ཚུན་གེགས་བྱེད་པའི་སྒོ་ནས་འགལ་བ་མེད་པས་ཡུལ་དང་རྣམ་པ་གངགིས་ཀྱང་འགལ་དེ་མ་ཐོབ་པ་དེ་བཞིན་དུ། མཐོངལམ་གྱི་ཤེས་རབ་སྤྱོད་མཁས་བྱང་སེམས་ཡང་དོན་དམ་པར་ན་ཐེག་ཆེན་དང་ཐེག་དམན་གཉིས་ནམ་མཁའ་ལྟ་བུར་རྒྱུ་མཚན་གང་གྱིས་ཀྱང་འགལ་བ་མེད་པར་ཤེས་པ་ཡིན་ཏེ། དེ་གཉིས་འཇུག་བྱ་དང་ལྡོག་བྱར་ཞེན་པའི་རྣམ་རྟོག་ཉེ་བར་ཞི་བ་སྤྱོད་པའི་ཕྱིར།  ཞེས་པ་དེ་དག་གིས་དངོས་སུ་དེ་ལྟར་སྟོན་པའི་བཟློག་ཕྱོགས་ནས་ཐེག་དམན་དེ་ཐེག་ཆེན་ལས་རྟོགས་པ་དམན་པ་སོགས་རྒྱུ་མཚན་དགུས་ལྡོག་བྱར་ཞེན་པའི་གཟུང་རྟོག་དགུ་བསྟན་ཏེ། རྩ་བར། སྲིད་དང་ཞི་བར་ལྟུང་བའི་ཕྱིར་སོགས་སོ། །
2025-10-13 14:24:21,515 [INFO] Time taken to process commentary text: 7.92s
2025-10-13 14:24:21,515 [INFO] Processing commentary text: གསུམ་པ་རྫས་འཛིན་རྟོག་པ་ནི།སྐྱེ་བོའི་དབུས་ན་སོགས་ཏེ། ལྟད་མོ་བའི་སྐྱེ་བའི་དབུས་ན་སྒྱུ་མའི་སྐྱེས་བུས་འདི་སྙམ་དུ་ལྟད་མོའི་སྐྱེ་བོའི་ཚོགས་འདི་མགུ་བར་བྱ་སྙམ་དུ་མི་སེམས་ཀྱང་སྐྱེ་བོ་མགུ་བའི་བྱ་བ་དེ་ཡང་བྱེད་པའི་རྫུ་འཕྲུལ་སྣ་ཚོགས་རབ་ཏུ་སྟོན་པར་དབྱེད་པར་ལྟད་མོ་བ་དེ་དག་གིས་མཐོང་ཡང་། སྒྱུ་མའི་སྐྱེས་བུ་དེ་ལ་དེ་དག་གིས་མཐོང་བ་ལྟར་ཀྱི་ལུས་སེམས་དང་མིང་ཡང་མེད་པ་ དེ་བཞིན་དུ་བྱང་སེམས་ཀྱིས་དོན་དམ་པར་ན་ནམ་ཡང་རང་གིས་སྐྱོན་ཀུན་སྤངས་པའི་བྱང་ཆུབ་ཐོས་ནས་འགྲོ་བ་དགྲོལ་བར་བྱའོ་སྙམ་དུ་མི་སེམས་ཀྱང་སྙིང་རྗེས་འཁོར་བའི་སྐྱེ་བ་སྣ་ཚོགས་དང་། སེམས་ཅན་གྱི་དོན་བྱེད་པའི་བྱ་བ་རྣམ་པ་མང་པོ་དང་ལྡན་པ་སྒྱུ་མ་ལྟ་བུར་སྟོན་ཀྱང་རང་ཉིད་དེ་ལྟར་བྱེད་པ་པོའི་གང་ཟག་ཏུ་རྣམ་པར་མི་རྟོག་པར་སྤྱོད་ཅེས་པ། དེ་དག་གིས་བྱང་སེམས་དང་ཉིད་བྱང་ཆུབ་སོགས་ཡོན་ཏན་འཛིན་པ་དང་སྐྱོན་འདོར་བའི་གང་ཟག་ཏུ་མ་ཞེན་པ་དང༌། ཆོས་རྣམས་བདེན་པར་ཡིད་ལ་མི་བྱེད་ཀྱང་སྙིང་རྗེས་འཁོར་བའི་སྐྱེ་བ་སྣ་ཚོགས་སོགས་སྒྱུ་མ་ལྟ་བུར་སྟོན་པས་ཁམས་གསུམ་དང་མ་འབྲེལ་བ་དང་།  མངོན་ཞེན་མེད་པ་སོགས་ཀྱི་མཉེན་པོ་དངོས་སུ་བསྟན་པའི་བཟློག་ཕྱོགས་ནས་ཐ་སྙད་དུ་ཡོན་ཏན་འཛིན་པ་དང་སྐྱོན་འདོར་བ་པོ་དང༌། ཆོས་རྣམས་བདེན་པར་ཡིད་ལ་བྱེད་པ་པོ་དང་། དེའི་དབང་གིས་ཁམས་གསུམ་དང་འབྲེལ་བ་པོའི་གང་ཟག་སོགས་སུ་ཞེན་པའི་རྫས་འཛིན་རྟོག་པ་དགུ་སྟོན་པ། རྩ་བར། འཛིན་པ་དང་ནི་འདོར་བ་དང་། སོགས་སོ། །
2025-10-13 14:24:50,356 [INFO] Time taken to process commentary text: 28.84s
2025-10-13 14:24:50,358 [INFO] Processing commentary text: བཞི་པ་བཏགས་འཛིན་རྟོག་པ་ནི།དཔེར་ན་སངས་རྒྱས་སྤྲུལ་པ་སོགས་ཏེ། སངས་རྒྱས་གྱི་སྤྲུལ་པས་སངས་རྒྱས་ཀྱི་མཛད་པ་བྱེད་ཀྱང་རང་ཉིད་དེ་ལྟར་བྱེད་པའི་སྐྱེས་བུར་ཞེན་པའི་དྲེགས་པ་མེད་པ་དེ་བཞིན་དུ། བྱང་སེམས་ཀྱིས་སེམས་ཅན་གྱི་དོན་བྱེད་ཀྱང་དེ་ལྟར་བྱེད་པ་པོ་སྐྱེས་བུར་མི་ཞེན་པ་དང་། ཤིང་མཁན་བཟོ་བོ་མཁས་པས་བཟོས་པའི་ཤིང་གི་འཁྲུལ་འཁོར་གྱི་སྐྱེས་པ་བུད་མེད་ཀྱིས་སྐྱེས་པ་དང་བུད་མེད་ཀྱི་བྱ་བ་ཐམས་ཅད་བྱེད་ཀྱང་།  དེ་དག་ལ་རང་ཉིད་བྱ་བ་འདི་དང་འདི་བྱའོ་སྙམ་པའི་རྣམ་རྟོག་མེད་པ་དེ་བཞིན་དུ། བྱང་སེམས་ཀྱིས་དོན་དམ་པར་ན་སེམས་ཅན་གྱི་དོན་གྱི་བྱ་བ་འདི་དང་འདི་བྱའོ་སྙམ་དུ་རྣམ་པར་མི་རྟོག་པའི་ཡེ་ཤེས་ཀྱིས་སེམས་ཅན་གྱི་དོན་གྱི་བྱ་བ་ཐམས་ཅད་བྱེད་ཅེས་པ། དེ་དག་གིས་བྱང་སེམས་ཀྱིས་ཆེད་དུ་བྱ་བ་ཆེན་པོ་གསུམ་དང་མཐུན་པར་སེམས་ཅན་ཀྱི་དོན་སྣ་ཚོགས་བྱེད་ཀྱང་། རང་ཉིད་དེ་ལྟར་བྱེད་པ་པོའི་སྐྱེས་བུར་ཞེན་པ་མེད་པ་སོགས་ཀྱི་གཉེན་པོ་དངོས་སུ་བསྟན་པའི་བཟློག་ཕྱོགས་ནམ་ཆེད་དུ་བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བ་ལ་སྐྱེས་བུར་བཏགས་པ་སོགས་ལང་དེ་ལྟར་ཞེན་པའི་བཏགས་འཛིན་རྟོག་པ་དགུ་བསྟན་ཏེ། རྩ་བར། ཆེད་བཞིན་ངེས་པར་མི་འབྱུང་དང་། སོགས་སོ།  །ལྔ་པ་དེ་ལྟར་རྣམ་རྟོག་བཞི་སྤོང་བའི་ཕན་ཡོན་ལ་གསུམ། བཀུར་སྟི་ཕུན་སུམ་ཚོགས་པ་ཐོབ་པ་དང་། སངས་རྒྱས་ཐམས་ཅད་ཀྱིས་དགོངས་ཤིང་བསྔགས་པ་དང་། བདུད་ཀྱིས་མི་ཚུགས་པའོ། །  དང་པོ་ནི།དེ་ལྟར་སྤྱོད་མཁས་སོགས་ཏེ། དེ་ལྟར་རྣམ་རྟོག་བཞི་སྤང་པར་སྤྱོད་མཁས་པའི་བྱང་སེམས་རྣམས་ལ་བརྒྱ་བྱིན་ལ་སོགས་པའི་ལྷའི་ཚོགས་གཙོ་བོ་མང་པོ་དག་སོགས་སོ། །
2025-10-13 14:25:28,164 [INFO] Time taken to process commentary text: 37.81s
2025-10-13 14:25:28,164 [INFO] Processing commentary text: གཉིས་པ་ནི། ཕྱོགས་བཅུའི་སོགས་སོ།  །གསུམ་པ་ལ་ལྷ་བུའི་འདུད་ལས་འདས་ཚུལ་དང་། འདུད་བཞི་ཐམས་ཅད་ལས་འདས་ཚུལ་གཉིས།   དང་པོ་ནི།
2025-10-13 14:25:28,439 [INFO] Time taken to process commentary text: 0.28s
2025-10-13 14:25:28,439 [INFO] Processing commentary text: གངྒཱའི་ཀླུང་མཉམ་སོགས་སོ། །  གཉིས་པ་ནི། རྒྱུ་རྣམས་བཞི་ཡིས་སོགས་ཏེ། ཚིག་ཉམས་པ་མེད་པས་མཁས་པ་དང་། ལུས་ཀྱི་སྟོབས་ཕུན་སུམ་ཚོགས་པས་སྟོབས་ལྡན་ནོ། །ཕུང་པོ་ལ་སོགས་པའི་འདུད་བཞིས་སེམས་གཞན་དུ་འགྱུར་མི་ནུས་པས་ཐུབ་པར་དཀའ་ཞིང་བསྐྱོད་པར་མི་ནུས་པའོ། ། རྣམ་རྟོག་བཞི་པའི་ཤེས་རབ་ཀྱི་སྟོབས་ཀྱིས་སྟོང་པར་གནས་པ་དང་། སྙིང་རྗེ་ཆེན་པོའི་སྟོབས་ཀྱིས་སེམས་ཅན་ཡོངས་སུ་མི་གཏོང་བ་དང་། དམ་བཅའ་བརྟན་པས་ལེ་ལོ་མེད་པར་བྱ་བ་ཐམས་ཅད་ཇི་སྐད་སྨྲས་པ་བཞིན་དུ་བདེན་པར་བྱེད་པ་དང་། ཚོགས་གཉིས་ཕུན་སུམ་ཚོགས་པས་བདེ་གཤེགས་བྱིན་རླབས་ཅན་གྱི་བྱིན་རླབས་ཞུགས་པའོ། །
2025-10-13 14:25:37,405 [INFO] Time taken to process commentary text: 8.96s
2025-10-13 14:25:37,405 [INFO] Processing commentary text: གཉིས་པ་གཉེན་པོ་ལ་མཐོང་རྩེའི་རྒྱུ་དང་། འབྲས་བུ་བྱང་ཆེན་དང་། མཐོང་རྩེ་གྱི་ངོ་བོ་ལ་གསུམ་ལས།  དང་པོ་ནི།
2025-10-13 14:25:37,659 [INFO] Time taken to process commentary text: 0.26s
2025-10-13 14:25:37,659 [INFO] Processing commentary text: དེ་བཞིན་གཤེགས་ཡུམ་སོགས་ཏེ། དུས་གསུམ་གྱི་དེ་བཞིན་གཤེགས་པ་ཀུན་གྱི་ཡམ་སྤྲོས་བྲལ་གྱི་ཤེར་ཕྱིན་འདི་འཆད་པའི་ཚེ་བྱང་སེམས་གང་ཞིག་བསྟོད་པ་སོགས་ཀྱིས་མོས་པར་བྱེད་ཅིང་།  གཞན་ལ་ཡང་དག་པར་སྟོན་ཅིང་ཡི་གེར་བྲིས་ནས་ཕྱི་ནས་སོགས་བསམ་པ་ཐག་པས་སྒྲུབ་པར་མངོན་པར་བརྩོན་བྱེད་ན་དེ་ནི་མཐོང་ལམ་གྱི་ཤེར་ཕྱིན་ཐོབ་པར་འགྱུར་བས་ངེས་པ་ཐམས་ཅད་མཁྱེན་པ་ཉིད་ལ་ཞུགས་པར་རིག་པར་བྱ་ཞེས་སོ། །
2025-10-13 14:25:41,552 [INFO] Time taken to process commentary text: 3.89s
2025-10-13 14:25:41,552 [INFO] Processing commentary text: དེ་ལྟ་བུའི་མཐོང་ལམ་གྱི་ཕན་ཡོན་ལ། རྣམ་རྟོག་སྤོང་བའི་ཕན་ཡོན་ནི།ཆོས་དབྱིངས་སོགས་ཏེ། མཐོང་ལམ་པ་དེ་སྟོང་ཉིད་ལ་ཞེན་པས་གནས་པར་མི་འགྱུར་བ་དཔེར་ན་བར་སྣང་ལ་སྤྲིན་རྣམ་རྟོག་མེད་པར་སེམས་ཅན་གྱི་ལས་ཀྱི་དབང་གིས་གནས་པ་བཞིན་རྣམ་རྟོག་གིས་གནས་པ་མེད་པར་གནས་སོ། ། འོ་ན་ཇི་ལྟར་གནམ་ཤེ་ན། དཔེར་ན་རིག་སྔགས་འཆང་བ་བརྟེན་པའི་གནས་གཞན་མེད་པར་ནམ་མཁའ་ལ་རྒྱུ་བ་དེ་གནས་འདོད་པ་ན་སྔགས་མཐུས་ནམ་མཁའ་ལ་དུས་མ་ཡིན་པར་མེ་ཏོག་འབྲས་བུ་སོགས་དང་ལྡན་པའི་སྐྱེད་མོས་ཚལ་ལ་སོགས་པ་བྱིན་གྱིས་རློབ་པ་དེ་བཞིན་དུ། བདེན་ཞེན་མེད་པའི་ཤེས་རབ་སྤྱོད་མཁས་བྱང་སེམས་ཡང་བཟུང་རྟོག་གཉིས་སྤོང་བས་རྟོགས་པར་བྱེད་པ་རྒྱུའི་ཆོས་དང་འབྲས་བུ་སངས་རྒྱས་ཀྱི་ཆོས་རྣམས་དམིགཔ་ལ་མི་འགྱུར་ཞིང་།  འཛིན་རྟོག་གཉིས་སྤོང་བས་ལུང་གི་ཆོས་འཆད་བར་བྱེད་པ་དང་ཆོས་ཉན་འདོད་ཀྱི་ཉན་པ་པོ་ལ་ལྟ་བར་བྱེད་པ་སོགས་མི་དམིགས་ཀྱང་།  འདི་ནི་ཞི་བ་མི་གནས་པའི་མྱང་འདས་འདོད་ཅིང་སངས་རྒྱས་ཀྱི་ཡོན་ཏན་ལ་དགའ་བས་ཆོས་ཉིད་ལ་གནས་པ་ཡིན་ཞེས་སོ། །དེ་ཡང་སྤྲིན་ནི་ཞེན་པས་མི་གནས་པའི་དཔེ་དང་། རིག་སྔགས་འཆང་ནི་ཐ་སྙད་ཙམ་དུ་ཡོན་ཏན་འདོད་པས་གནས་པའི་དཔེའོ། །
2025-10-13 14:25:58,190 [INFO] Time taken to process commentary text: 16.64s
2025-10-13 14:25:58,190 [INFO] Processing commentary text: གཞན་ཟིལ་གྱིས་གནོན་པའི་ཡོན་ཏན་ནི།དགྲ་བཅོམ་པའི་རྣམ་ཐར་བརྒྱད་སོགས་ལ་དེ་བཞིན་གཤེགས་ཀྱི་གནས་པ་མ་གཏོགས་པར་བྱང་སེམས་ཀྱིས་སྤྲོས་མེད་ལ་གནས་པ་འདི་ནི། ཉན་རང་གི་མཐོང་ལམ་སོགས་ལ་གནས་པ་ཉོན་མོངས་ཞི་བར་བྱེད་པའི་ཏིང་ངེ་འཛིན་ཟག་པ་མེད་པས་རབ་ཏུ་ཞི་ཞིང་མཐོང་ཆོས་ལ་བདེ་བར་གནས་པར་བྱེད་པས་བདེ་ལྡན་པ་ཇི་སྙེད་ཀུན་གྱི་མཆོག་དང་གོང་ན་མེདཔ་ཡིན་ཏེ། རིམ་པ་ལྟར་རང་དང་གཞན་གྱི་དོན་ཕུན་སུམ་ཚོགས་པའི་རྒྱུ་ཡིན་པས་སོ། །ཞེས་པའོ། ། སྲིད་ཞི་མཐའ་གཉིས་སེལ་པོའི་ཡོན་ཏན་ནི།འདབ་ཆགས་སོགས་ཏེ། ཉ་དང་བྱ་གཉིས་ནི་རིམ་བཞིན་སྲིད་པ་དང་ཞི་བའི་མཐར་མི་ལྟུང་བའི་དཔེ་ཡིན་པས། དེ་ལྟར་བྱང་ཆུབ་སེམས་དཔའ་དམན་པའི་ཡིད་བྱེད་ཀྱིས་མི་གཡེང་བའི་བསམ་གཏན་གྱི་སྟོབས་དག་གིས་སོ་སྐྱེའི་སའི་ཕ་རོལ་ཏུ་སོན་ལ་མཐོང་ལམ་གྱིས་སྟོང་པ་ཉིད་ལ་གནས་ཀྱང་།  བར་མ་མདོར་མྱ་ངན་ལས་འདའ་བར་མི་འགྱུར་བ་ནི། འདིར་མཐོང་ལམ་ཐོག་པའི་དགེ་སློང་དྲུག་སྟོང་བསྐལ་པ་སྐར་མ་ལྟ་བུ་ལ་དེ་བཞིན་གཤེགས་པ་མེ་ཏོག་བཀྲམ་པ་ཞེས་བྱ་བར་ཐམས་ཅད་ཀྱང་མིང་མཐུན་པར་འགྱུར་བར་ལུང་སྟོན་པ་བཞིན་ནོ། །
2025-10-13 14:26:14,455 [INFO] Time taken to process commentary text: 16.26s
2025-10-13 14:26:14,455 [INFO] Processing commentary text: མདོར་ན་དོན་ཐམས་ཅད་ཐོབ་པར་འདོད་པས་འདི་ལ་བསྟེན་དགོས་པར་སྟོན་པ་ནི། སེམས་ཅན་ཀུན་གྱི་སོགས་ཏེ། རྐང་པ་དང་པོས་ཆོས་སྐུ་དང་། གཉིས་པས་ལོངས་སྐུ་དང༌། གསུམ་པས་སྤྲུལ་སྐུ་ཐོབ་ནས་ཆོས་ཀྱི་སྦྱིན་པ་རང་དང་གཞན་གྱི་དོན་ཕུན་སུམ་ཚོགས་པ་དང་འབྲེལ་བས་རིམ་པ་ལྟར་རབ་མཆོག་དང་དམ་པ་སྦྱིན་འདོད་གང་ཕན་མཛད་བྱང་སེམས་རྣམས་ཀྱི་གནས་མཆོག་ཤེར་ཕྱིན་འདི་ལ་བསྟེན་པར་བྱ་ཞེས་པའོ། ། ཡང་ན་རབ་དང་མཆོག་དང་དམ་པ་གསུམ་ནི། ཐོས་བསམ་སྒོམ་གསུམ་སྐྱེད་པ་སྦྱར་རོ། །དེ་དག་གིས་གདུལ་བྱ་ལ་མཐོང་ལམ་གྱི་ཤིར་ཕྱིན་སྟན་ནས་དེ་ལ་འགོད་ནས་སངས་རྒྱས་སུ་ལུང་སྟོན་པའི་ཚུལ་གཙོ་བོར་བསྟན་པས་མཐོང་ལམ་རྩེ་སྦྱོར་གྱི་རྒྱུ་དང་པོ་གཙོ་བོར་བསྟན་ཀྱང་། ཤོ་ལོ་ཀ་དང་པོས་རྒྱུ་གཉིས་པ་དང་ཐ་མས་རྒྱུ་གསུམ་པ་ཡང་སྟོན་ཏེ། རྩ་བར། བྱང་ཆུབ་ལ་གཞན་སོགས་སོ། །
2025-10-13 14:26:21,489 [INFO] Time taken to process commentary text: 7.03s
2025-10-13 14:26:21,489 [INFO] Processing commentary text: འབྲས་བུ་བྱང་ཆེན་ནི།བསླབ་པ་འདི་ནི་སོགས་ཏེ། འདིར་སྟོན་པས་མི་འཁྲུགས་པའི་ཞིང་བསྟན་ནས་མི་སྣང་བར་མཛད་པ་ལྟར་ཆོས་ཀྱི་དབྱིངས་ལ་སྤྲོས་མེད་པའི་ཤེས་རབ་ཀྱི་བསླབ་པ་འདི་ནི་འདྲེན་པའི་སོགས་དང་། སེམས་བསྐྱེད་ལ་སོགས་བའི་བསླབ་པ་ཇི་སྙེད་ཀུན་གྱི་ནང་ནས་ཟད་པ་དང་མི་སྐྱེ་བའི་ཡེ་ཤེས་སྐྱེད་པས་རིམ་པ་ལྟར་མཆོག་དང་གོང་ན་མེད་པ་ཡིན་པས་མཁས་པ་གང་ཞིག་སོགས་སོ། །དེ་རྩ་བར། དྲི་མ་ཟད་དང་མི་སྐྱེ་བའི། །སོགས་སོ།
2025-10-13 14:26:25,805 [INFO] Time taken to process commentary text: 4.31s
2025-10-13 14:26:25,805 [INFO] Processing commentary text: །གསུམ་པ་མཐོང་རྩེ་གྱི་ངོ་བོ་ལ། མཉམ་བཞག་དང་རྗེས་ཐོབ་གཉིས་ལས།   དང་པོ་ནི།
2025-10-13 14:26:25,979 [INFO] Time taken to process commentary text: 0.18s
2025-10-13 14:26:25,984 [INFO] Processing commentary text: འདི་ནི་ཆོས་གཏེར་སོགས་ཏེ། དེ་ལྟ་བུའི་བསླབ་པ་འདི་ནི་ཡོན་ཏན་བརྒྱ་ཕྲག་བཅུ་གཉིས་ལ་སོགས་པའི་ཆོས་ཀྱི་གཏེར་མཆོག་དང༌། སྦྱིན་སོགས་འཁོར་གསུམ་རྣམ་པར་དག་པ་སུམ་ཅུ་རྩ་དྲུག་སྐྱེད་པས་ཆོས་ཀྱི་མཛོད་དམ་པ་ཡིན་ལ། དོན་དམ་པའི་སངས་རྒྱས་ཀྱི་རིགས་ཡིན་ཞིང་།  རབ་དགའ་ལ་སོགས་པའི་ས་བཅུ་རྫོགས་པར་བྱེད་པས་འགྲོ་བ་ཀུན་གྱི་བདེ་བ་དང་སྐྱིད་པའི་མཛོད་ཀྱང་ཡིན་ནོ། ། འོ་ན་དེ་ལྟར་ཆོས་ཀྱི་མཛོད་ཡིན་ན་སྤང་གཉེན་གྱི་ཟང་འཕེལ་དོན་དམ་པར་གྲུབ་པར་འགྱུར་རོ་ཞེ་ན། ཀུན་རྫོབ་ཏུ་དྲི་མ་མ་ལུམ་པ་ཟད་པའི་དུས་གསུམ་གྱི་སངས་རྒྱས་ཐམས་ཅད་འདི་ལས་འཁྲུངས་ཀྱང་། དོན་དམ་པར་དམ་ཆོས་ཀྱི་དབྱིངས་ལ་སྤང་གཉེན་ཟད་འཕེལ་དུ་མི་འགྱུར་པའི་ཕྱིར། དཔེར་ན་རྩི་ཤིང་ནགས་ཚལ་ཐམས་ཅད་ས་ལས་སྔོན་མེད་པ་ཡང་དག་པར་འབྱུང་ཞིང་འཐོན་ཏེ།  འོན་ཀྱང་སའི་ཚད་འབུར་གྱིས་མནན་པས་ཟད་པ་མེད་ཅིང་ཤིང་ལ་སོགས་པས་འཕེལ་བ་མེད་ལ། སྔར་གྱི་རྒྱུན་ལས་ཡོངས་སུ་མི་ཉམས་ཤིང་དེ་དག་་སྐྱེད་སྙམ་པའི་རྣམ་པར་རྟོག་པ་དང་བསྐྱེད་པས་དུབ་པའི་སྐྱོ་བའང་མེད་པ་དེ་བཞིན་དུ།  ཐེག་པ་གསུམ་དང་ལྷར་བཅས་འགྲོ་བ་ཀུན་གྱི་བདེ་སྐྱིད་ཀྱི་ཆོས་ཟག་བཅས་ཟག་མེད་རྣམས་ཇི་སྙེད་པ་དེ་དག་ཀུན་ཀྱང་སྤྲོས་བྲལ་གྱི་ཤེར་ཕྱིན་ལས་བྱུང་ཡང་དེ་ལ་རྣམ་རྟོག་མེད་པས་སྤང་བྱ་ཟད་པ་དང་གཉེན་པོ་འཕེལ་བ་མེད་དོ་ཞེས་པ་དེ་དག །སྦྱིན་པ་ལ་སོགས་རེ་རེས་ནི། སོགས་དང་སྦྱར་རོ། །
2025-10-13 14:26:51,729 [INFO] Time taken to process commentary text: 25.74s
2025-10-13 14:26:51,729 [INFO] Processing commentary text: གཉིས་པ་རྗེས་ཐོབ་ནི།སེམས་ཅན་ཐ་མ་སོགས་ཏེ། སེམས་ཅན་ཐ་མ་ངན་སོང་དང་། འབྲིང་མི་དང་མཆོག་ལྷ་སྟེ། དེ་ཀུན་མ་རིག་པ་ལས་བྱུང་བར་དེ་བས་གསུངས་ཤིང་།  དེ་ཡང་མ་རིག་པས་ལས་བསགས་ཤིང་དེ་ལ་སྲེད་ལེན་གྱི་རྐྱེན་རྣམས་ཚོགས་ནས་འཕངས་འབྲས་ཕྱེད་བདུན་གྱི་སྡུག་བསྔལ་གྱི་འཁྲུལ་འཁོར་རབ་ཏུ་འབྱུང་བའི་མ་རིག་པའི་འཁྲུལ་འཁོར་དེ་ནི། ལམ་མ་བསྒོམ་པར་ཟད་པ་མེད་ཅིང་སྤྱིར་འཕེལ་བ་ཡང་མེད་དེ་འཁོར་བ་ན་སྔོན་མེད་པའི་སེམས་ཅན་འབྱུང་བ་མེད་པའི་ཕྱིར་ཞེས་པའོ། ། དེ་བཞིན་དུ་ཐེག་པ་གསུམ་གྱི་ཡེ་ཤེས་ནི་ཡེ་ཤེས་ཚུལ་དང་དེ་ཉིད་ཆུང་འབྲིང་ཆེན་པོའི་རིམ་པས་གོང་འཕེལ་དུ་བྱེད་པས་རིམ་པ་ལྟར་སྒོ་དང་ཐབས་དང་རྩ་བ་སྟེ། དེ་དག་ཇི་སྙེད་པ་དེ་ཀུན་ཤེར་ཕྱིན་ལས་བྱུང་ངོ་། ། ཡེ་ཤེས་དེ་ཡང་གོང་ལྟར་འཕེལ་བས་རྐྱེན་རྣམས་ཚོགས་ནས་མ་རིག་པ་འགག་པ་སོགས་ཀྱི་ཡེ་ཤེས་ཀྱི་འཁོར་བར་མི་འཁོར་བའི་འཁྲུལ་འཁོར་རྣམ་བྱང་ཕྱོགས་ཀྱི་རྟེན་འབྲེལ་བཅུ་གཉིས་རབ་ཏུ་འབྱུང་བའི་ཤེར་ཕྱིན་ལ་དོན་དམ་པར་ཟད་འཕེལ་མེད་དོ། ། བྱང་སེམས་གང་ཞིག་ཀུན་བྱང་གི་རྟེན་འབྲེལ་གཉིས་ལ་དོན་དམ་པར་སྐྱེ་བ་དང་ཟད་པ་མེད་པར་སྒྱུ་མ་ལྟ་བུར་རྟོགས་པའི་ཤེས་རབ་འདི་ཤེས་ཏེ་ཞེས་སོ། །ཡང་ན་ཡེ་ཤེས་ནི་མེ་ལོང་ལྟ་བུ་སོགས་ལྔ་དང་།  ཚུལ་ནི་སྒོམ་ལམ་དང་། སྒོ་ནི་མཐོང་ལམ་དང་། ཐབས་ནི་སྦྱོར་ལམ་དང་། རྩ་བ་ནི་ཚོགས་ལམ་དང་སྦྱར་རོ། །དེ་དག་གིས་ཤོ་ལོ་ཀ་དང་པོས་ཀུན་ཉོན་ཕྱོགས་དང་། ལྷག་མས་རྣམ་བྱང་ཕྱོགས་ཀྱི་རྟེན་འབྲེལ་བཅུ་གཉིས་སྒོམ་ཚུལ་བསྟན་པས། དེ་ནས་སེངྒེ་སོགས་དང་སྦྱོར་རོ།
2025-10-13 14:27:29,545 [INFO] Time taken to process commentary text: 37.82s
2025-10-13 14:27:29,547 [INFO] Processing commentary text: །དྲུག་པ་སྒོམ་ལམ་རྩེ་སྦྱོར་ལ། རྟེན་སྒོམ་ལམ་སྤང་བྱ་དང་བཅས་པ་དང་། བརྟེན་པ་སྒོམ་ལམ་གྱི་ཡོན་ཏན་གཉིས་ལས།  དང་པོ་ནི།
2025-10-13 14:27:29,836 [INFO] Time taken to process commentary text: 0.29s
2025-10-13 14:27:29,836 [INFO] Processing commentary text: ཉི་མ་སྤྲིན་མེད་སོགས་ཏེ། དེ་ལྟར་མཐོང་ལམ་གྱི་རྒྱན་དེ་ཉིད་ཡང་དང་ཡང་དུ་སྒོམ་པར་བྱེད་པས། ཉི་མ་སྤྲིན་མེད་འོད་ཟེར་འཕྲོ་བས་མུན་པ་ཀུན་བསལ་བ་ལྟར། སྒོམ་སྤང་གི་གཟུང་འཛིན་གྱི་རྣམ་པར་རྟོག་པའི་མ་རིག་པའི་འཐིབ་པོ་ཀུན་བཅོམ་པར་འགྱུར་སྟེ། སངས་རྒྱས་པར་འགྱུར་བྱེད་དེ་བཞིན་གཤེགས་པ་མེ་ཏོག་བཀྲམ་པ་ཞེས་བྱ་བར་འགྱུར་བ་བཞིན་ནོ། ། དེ་ལྟར་གཟུང་བའི་རྣམ་རྟོག་སྤོང་བས་མཐུ་ཆེན་ལྡན་པ་སྒོམ་ལམ་པས་བསམ་གཏན་བཞིས་ཀྱང་རྩེ་གཅིག་ཏུ་གནས་པར་བྱེད་ཀྱང་དེ་གོང་མར་སྐྱེ་བའི་རྒྱུར་རྟེན་པར་བྱེད་པས་ཡིན་ཏེ། སྙོམས་འཇུག་གི་བདེ་བ་ལ་ཞེན་པས་གནས་པར་བྱེད་པ་མེད་པའི་ཕྱིར།  འོན་ཀྱང་དེ་དག་གི་བསམ་གཏན་ཡན་ལག་བཅས་པ་བཞི་པོ་དེ་སངས་རྒྱས་ཀྱི་བྱང་ཆུབ་སྤངས་རྟོགས་ཕུན་སུམ་ཚོགས་པས་དམ་པ་པ་ཉན་རང་ལས་ཁྱད་པར་དུ་འཕགས་པས་མཆོག་ཐོབ་པའི་རྟེན་དུ་གྱུར་ཏེ།  གྱུར་ཚུལ་ནི་འཛིན་རྟོག་སྤོང་པས་ཤེས་རབ་མཆོག་ཐོབ་སོགས་ཏེ། །བསམ་གཏན་བཞི་ལ་སོགས་པའི་སྙོམས་འཇུག་དགུ་པོ་འདི་དག་མི་འདྲ་བར་སྤེལ་བ་སོགས་ཀྱིས་གཞན་དོན་དུ་སྤྲུལ་བསྒྱུར་སྣ་ཚོགས་བྱེད་པའི་ཏིང་ངེ་འཛིན་གྱི་རྩ་བ་ལ་སྦྱར་བས། བྱང་ཆུབ་དམ་པ་ལ་ཕན་པའི་ཡན་ལག་ཏུ་བྱེད་ཀྱི་གོང་མའི་སྐྱེ་བར་མ་ཟད་ཟག་པ་སྟེ། ཉོན་མོངས་ཙམ་ཟད་ཕྱིས་དུ་སློབ་པའང་མ་ཡིན་པའི་ཕྱིར། ཞེས་པ་དེ་དག་གིས་གཉེན་པོ་དངོས་སུ་བསྟན་པའི་ཤུགས་ཀྱིས་སྤང་བྱ་རྣམ་རྟོག་བཞི་ཡང་སྟོན་པས། རྩ་བར། འགོག་དང་བཅས་པའི་སྙོམས་འཇུག་དགུར། ཞེས་པ་ནས། རྣམ་པར་རྟོག་པ་ཐ་མར་བཞེད། །ཅེས་སོ། །
2025-10-13 14:28:07,095 [INFO] Time taken to process commentary text: 37.26s
2025-10-13 14:28:07,095 [INFO] Processing commentary text: གཉིས་ལ་ཡོན་ཏན་ནི།འདི་ནི་ཡོན་ཏན་སོགས་ཏེ། སྒོམ་ལམ་པ་འདི་ནི་ཡམས་ནད་ལྟ་བུའི་རྣམ་རྟོག་བརྒྱ་རྩ་བརྒྱད་ཟད་པས་འགྲོ་བའི་བདེ་བ་ཀུན་སྒྲུབ་པའི་ཐེག་པ་གསུམ་གྱི་སྤངས་རྟོགས་ཀྱི་ཡོན་ཏན་ཕུན་སུམ་ཚོགས་པ་ཀུན་རྒྱ་མཚོ་ཆེན་པོ་ལ་ཆུ་བོ་བཞི་བཞིན་དུ་འདུ་བའམ་གསོག་པའི་ངོ་མཚར་དང་རྨད་བྱུང་། རིམ་པ་ལྟར་རྒྱུ་དང་འབྲས་བུའི་བདག་ཉིད་ཆེ་བས་ཡིན་ཏེ།  བསམ་གཏན་སོགས་ཀྱི་ཏིང་ངེ་འཛིན་ལ་གང་འདོད་དུ་གནས་ནས་བདེན་ཞེན་གྱི་མཚན་མ་མེད་པར་མ་ཟད་བསམ་བཞིན་དུ་སྙིང་རྗེའི་དབང་གིས་གང་དུ་སྐྱེ་འདོད་པའི་ཁམས་སུ་རྒྱལ་རིགས་སོགས་སུ་ཡང་སྐྱེས་ནས་སྤྲུལ་པ་བྱེ་བ་འབུམ་འཐེར་སོགས་ཀྱིས་འགྲོ་དོན་དཔག་མེད་མཛད་པའི་ཕྱིར། ཞེས་པ་དེ་དག་རྩ་བར། ཡམས་ནད་འདི་རྣམས་སོགས་སོ། །
2025-10-13 14:28:17,515 [INFO] Time taken to process commentary text: 10.42s
2025-10-13 14:28:17,515 [INFO] Processing commentary text: བདུན་པ་བར་ཆད་མེད་པའི་རྩེ་སྦྱོར་ནི།དཔེར་ན་འཛམ་གླིང་སོགས་ཏེ། སྔོན་ལྷའི་ཡུལ་མཐོང་མ་མྱོང་བའི་འཛམ་གླིང་གི་མི་ཞིག་ཕྱིས་སུ་ལྷ་ཡུལ་དེར་སོང་ནས་ལྷ་ཡུལ་དེ་ན་ཡོངས་སུ་བཟུང་བའི་ཡུལ་གནས་ལུས་ལོངས་སྤྱོད་སོགས་ཕུན་སུམ་ཚོགས་པ་རྣམས་མཐོང་ནས་ཕྱིས་སུ་རང་ཡུལ་འདིར་འོང་བས་ན་དེ་དག་གིས་ཡིད་འཕྲོག་ནས་རང་ཡུལ་ལ་མི་ཆགས་པ་ དེ་བཞིན་དུ། ས་བཅུ་པ་ལ་གནས་པའི་བྱང་སེམས་སྟོང་གསུམ་གྱི་སེམས་ཅན་ཐམས་ཅད་ཉན་རང་དགྲ་བཅོམ་དང་། བྱང་སེམས་ཀྱི་སྐྱོན་མེད་པ་ལ་བཀོད་པ་བས་ཀྱང་ཆེས་བསོད་ནམས་མང་བའི་ཡོན་ཏན་མཆོག་འཆང་བ་དེས་སངས་རྒྱས་ཀྱི་ཡོན་ཏན་དཔག་མེད་མཐོང་ནས་དེས་ཐུགས་འཕྲོག་ཏེ། ཐབས་ཤེས་ཟུང་འབྲེལ་གྱི་རྣལ་འབྱོར་ལ་བརྩོན་ཏེ་དམིགས་པ་མེད་པའི་བསམ་གཏན་དང་གཟུགས་མེད་ཀྱི་ཏིང་ངེ་འཛིན་ལ་གནས་ནས་ཕྱིར་ཡང་གདུལ་བྱའི་དབང་གིས་གང་འདོད་པའི་ཁམས་སུ་གནས་ཏེ་ཡུལ་དེ་དག་ལ་བདེན་ཞེན་གྱིས་ཅུང་ཟད་ཀྱང་ཆགས་མེད་པ་དེ།  ཆུ་ཡི་པདྨོ་འདམ་ལས་སྐྱེས་ཀྱང་འདམ་ཀྱིམ་མ་གོས་པ་བཞིན་དུ་སྲིད་པར་སྐྱེས་ཀྱང་བསྒྲུབ་པར་བྱེད་པས་བྱིས་པའི་ཆོས་ཏེ་སྲིད་པའི་ཕུན་ཚོགས་ལ་ཞེན་པས་མི་གནས་པའི་ཕྱིར། ཞེས་པ་དེ་དག་གིས་གཞན་དོན་དུ་འཁོར་བར་གནས་ཀྱང་བདེན་ཞེན་མེད་པར་བསྟན་པས་བར་ཆད་མེད་པའི་རྩེ་སྦྱོར་བསྟན་ཏེ། རྩ་བར། སྟོང་གསུམ་སྐྱེ་བོ། །ཞེས་པ་ནས། རྣམ་པ་ཞི་ཉིད། ཅེས་སོ། །
2025-10-13 14:28:46,355 [INFO] Time taken to process commentary text: 28.84s
2025-10-13 14:28:46,355 [INFO] Processing commentary text: བརྒྱད་པ་བསལ་བྱ་ལོག་སྒྲུབ་ནི། འོན་དེས་བསམ་གཏན་སོགས་ཀྱི་འབྲས་བུ་ལ་ཆགས་པ་མེད་པའི་རྒྱུ་མཚན་གང་ཞེ་ན། བདག་ཉིད་ཆེན་པོ་སོགས་ཏེ། བདེན་གཉིས་མི་འགལ་བའི་ཚུལ་ལ་མཁས་པས་བདག་ཉིད་ཆེན་པོ་བྱང་སེམས་ཀྱིས་ཀུན་རྫོབ་ཏུ་རྫོགས་སྨིན་སྦྱངས་གསུམ་གྱི་དོན་ཁོ་ནར་དེ་དག་ལ་དམིགས་པར་ཟད་ཀྱི་བདེན་པར་ཞེན་པས་ནི་མིན་པ་དེའི་ཕྱིར།  ཞི་གནས་ཤས་ཆེ་བ་དང་འདུ་ཤེས་ཐམས་ཅད་འགོག་པའི་ཕྱིར། དོན་དེ་དག་ཉམས་པར་འགྱུར་སྙམ་དུ་དགོངས་ནས་གཟུགས་མེད་ཁམས་སུ་སྐྱེ་བ་སོགས་སྲིད་ཞིའི་བདེ་བ་དོན་དུ་གཉེར་པར་མི་བྱེད་དོ། །ཞེས་པ་འདིས་ཤུགས་ལ་ལོག་སྒྲུབ་དང་པོ་གཉིས་སོགས་དོན་དམ་སྒོ་ཅན་རྣམས་ཀྱི་ལན་སྟོན་ནམ་སྙམ།  འོ་ན་དེས་ཐེག་པ་གསུམ་གྱི་བསམ་གཏན་ལ་སོགས་པའི་ལམ་སྒོམ་པ་དོན་མེད་པར་ཐལ། དེ་དག་གི་འབྲས་བུ་མངོན་དུ་མི་བྱེད་པའི་ཕྱིར་ཞེ་ན། དཔེར་ན་མི་ཞིག་སོགས་ཏེ། མི་ཞིག་གཏེར་རྙེད་པ་ན་དེའི་ཚེ་དགྲ་ཡོད་པའམ་ཆུད་ཟོས་པར་འགྱུར་ན་དེ་ལ་དུས་མ་ཡིན་པར་བླང་འདོད་པའི་རྩོམ་བྱས་པར་ཕྱིས་དུས་གཞན་ཞིག་ན་དགོས་པའི་ཚེ་བླངས་ནས་ཁྱིམ་དུ་སོང་སྟེ། མི་ཆགས་པར་གཉེན་འདབ་སྐྱོང་བ་ལྟར་བྱང་སེམས་ཐབས་ལ་མཁས་པ་གཞན་ལ་དགའ་བ་དང་བདེ་བ་སྦྱིན་པའི་བསམ་གཏན་དང་། གཟུགས་མེད་ཀྱི་ཏིང་འཛིན་རྣམ་གཡེང་ཞི་བ་བཞི་ཐོབ་ནས་དེ་དག་གི་འབྲས་བུ་བསམ་གཏན་གྱི་བདེ་བ་དང་གཟུགས་མེད་པའི་བསམ་གཏན་གྱི་ཏིང་ངེ་འཛིན་ལ་སོགས་པ་དུས་མ་ཡིན་པར་ཐོབ་པ་བཏང་སྟེ།  འགྲོ་ལ་སྙིང་བརྩེར་ལྡན་པ་ཕྱིར་ཡང་ཆོས་གསུམ་པོ་མ་རྫོགས་བར་དུ་གང་འདོད་པའི་ཁམས་སུ་འཇུག་སྟེ་འགྲོ་དོན་བྱེད་དོ། །
2025-10-13 14:29:15,555 [INFO] Time taken to process commentary text: 29.20s
2025-10-13 14:29:15,555 [INFO] Processing commentary text: ཞེས་པ་འདིས་བཅུ་གཉིས་པ་ལ་མ་སྒོམ་པ་མི་འཐད་པའི་དེ་བསྟན་ནས་སྙམ།  འོ་ན་མཉམ་པར་མ་བཞག་པའི་ཁམས་སུ་བཞུགས་ན་གཡེང་པར་མི་འགྱུར་རམ་ཞེ་ན། གལ་ཏེ་བྱང་ཆུབ་སོགས་ཏེ། བྱང་སེམས་སྟོང་ཉིད་ཀྱི་ཏིང་ངེ་འཛིན་པས་མ་གཏན་ཙམ་ལ་གནས་ནས་ཉན་རང་གི་ལེགས་པར་འདོད་ན་མཉམ་པར་མ་བཞག་པར་གྱུར་ལ། དམིགས་པ་གཉིས་པར་འཇུག་པས་རྒོད་ཅིང་ཐེག་ཆེན་ལས་སེམས་གཡེང་བར་གྱུར་པ་སྟེ།  སངས་རྒྱས་ཀྱི་ཡོན་ཏན་ཐོབ་པ་ལས་ཡོངས་སུ་ཉམས་ཏེ་དཔེར་ན་མཉན་པ་གྲུ་ཞིག་ན་ཆུང་བྱིང་བ་བཞིན་དུ་ཞི་བའི་མཐར་ལྷུང་ངོ་། །ཞེས་སོ། །དེས་ན་ཤེས་རབ་ཀྱིས་སྒྱུ་མ་ལྷ་བུར་ཤེས་པས་འདོད་ཡོན་ལྔ་ལ་བརྩོན་ཀྱང་དམན་པའི་ཡིད་བྱེད་དང་བྲལ་ན་ཁམས་གདན་གནས་ཀྱང་ཐེག་ཆེན་ལས་མི་གཡེང་བའི་མཉམ་བཞག་ཡིན།  ཞེས་པ་འདི་དག་གིས་དགུ་པ་ཐབས་མཁས་མི་འཐད་པའི་དེ་བསྟན་ནས་སྙམ། ཡང་ན་དེ་ལྟར་སོ་སོར་མ་སྦྱར་བར་ཤོ་ལོ་ཀ་ལྔ་པ་དེས་བྱང་སེམས་བདེན་གཉིས་མི་འགལ་བའི་ཚུལ་ལ་མཁས་པས་འདི་སྲིད་ཞིའི་མཐར་མི་གནས་ཚུལ་གཙོ་བོར་སྟོན་པའི་ཤུགས་ཀྱིས་བདེན་གཉིས་ཀྱི་ཚུལ་འགལ་བར་བཟུང་བའི་ལོག་སྒྲུབ་དེ་དག་བསྟན་པར་བྱས་ནའང་རུང་སྟེ། རྩ་བར། འདི་ལ་ནི། རབ་ཏུ་སྨྲ་རྣམས་བརྒྱུད་མར་རྒོལ། སོགས་དང་སྦྱར་རོ། །
2025-10-13 14:29:24,907 [INFO] Time taken to process commentary text: 9.35s
2025-10-13 14:29:24,907 [INFO] Processing commentary text: སློབ་དཔོན་བུདྡྷ་ཤྲཱིའི་སྡུད་འགྲེལ་ལྟར་ན། བྱང་ཆུབ་སེམས་མཁས་ཉན་ཐོས་ཡོན་ཏན་གང་དག་དང་། ཞེས་སོགས་ཤོ་ལོ་ཀ་གཅིག་གིས་བཟོད་པའི་རྩེ་སྦྱོར་དང་། དེ་ནས་ཤོ་ལོ་ཀ་གཉིས་ཀྱིས་ཆོས་མཆོག་དང་དེ་ནས་རྐང་པ་གཉིས་ཀྱིས་འཇུག་པ་གཟུང་རྟོག་དང་དེ་ནས་རྐང་པ་གཅིག་གིས་ལྡོག་པ་གཟུང་རྟོག་དང་དེ་ནས་རྐང་པ་གཅིག་གིས་འཛིན་རྟོག་གཉིས་ཏེ། དེ་ལྟར་རྣམ་རྟོག་བཞི་མདོར་བསྟན་ནས་རྒྱས་བཤད་ལ།  ནམ་མཁའ་ཁམས་ཞེས་སོགས་ཤོ་ལོ་ཀ་གཅིག་གིས་རིགས་དང་དེ་ནས་གཉིས་ཀྱིས་ཡང་དག་སྒྲུབ་པ་དང་དེ་ནས་གཅིག་གིས་བྱེད་པ་དང་དེ་ནས་གཅིག་གིས་བྱ་བའི་འབྲས་བུ་ལ་རྟོག་པའི་འཇུག་པ་གཟུང་རྟོག་རྣམས་དང་། དེ་ནས་དེ་ལྟར་སྤྱོད་མཁས་ཞེས་སོགས་ཤོ་ལོ་ཀ་དྲུག་གིས་རྣམ་རྟོག་སྤོང་བའི་ཕན་ཡོན་མཐོང་ལམ་བཅས་དང་།  དེ་ནས་ཤོ་ལོ་ཀ་བཞིས་བྱང་ཆེན་གྱི་རྒྱུ་དང་པོ་དང་འདིའི་ཤོ་ལོ་ཀ་གསུམ་པའི་རྐང་པ་དང་པོས་སྤངས་པ་ཕུན་ཚོགས་དང་གཉིས་པས་རྟོགས་པ་ཕུན་ཚོགས་དང་གསུམ་པས་ག་ཞན་དོན་ཕུན་ཚོགས་ཏེ། དེ་ལྟར་དོན་གཉིས་ཕུན་སུམ་ཚོགས་པར་འདོད་པས་གནས་མཆོག་ཤེར་ཕྱིན་དེ་ལ་བསྟེན་པར་གྱིས་ཞེས་རྐང་པ་བཞི་པས་དང་།  ཤོ་ལོ་ཀ་བཞི་པའི་བསླབ་པ་འདི་ནི་ཞེས་པ་སྤྱིར་ཤེར་ཕྱིན་ལ་བྱས་ནས་འདི་སྦྱིན་སོགས་ཀྱི་བསླབ་པ་གཞན་ཇི་སྙེད་ཀན་ལས། སེར་སྣ་སོགས་སྒྲིབ་པ་ཐམས་ཅད་ཀྱི་གཉེན་པོ་བྱེད་པས་མཆོག་དང་ཡོན་ཏན་བླ་ན་མེད་པ་ཐམས་ཅད་ཀྱི་རྒྱུ་བྱེད་པས་གོང་ན་མེད་པ་ཡིན་ཞེས་དང་། དེ་ནས་འདི་ནི་ཆོས་གཏེར་ཞེས་སོགས་ཤོ་ལ་ཀ་གཅིག་གིས་རྒྱུ་གཉིས་པ་དང་།  དེ་ཡང་ཉན་དང་དང་ཐུན་མོང་མ་ཡིན་པའི་ཡོན་ཏན་རིན་པོ་ཆེའི་རྟེན་བྱེད་པས་ཆོས་གཏེར་མཆོག་དང་། སངས་རྒྱས་ཀྱི་ཆོས་སྟོབས་ལ་སོགས་བའི་འབྱུང་གནས་ཡིན་པས་ཆོས་མཛོད་དམ་པ་དང་། དེས་ན་སངས་རྒྱས་ཀྱི་རིགས་ཏེ་རྒྱུ་ཡིན་ཞིང་འགྲོ་བ་ཀུན་གྱི་ཚུལ་ཁྲིམས་ཀྱི་རྣམ་སྨིན་ལུས་ཀྱི་བདེ་བ་དང་། ཏིང་ངེ་འཛིན་གྱི་རྣམ་སྨིན་སེམས་སྐྱེད་པའི་གནས་ཡིན་པས་མཛོད་དང་། སངས་རྒྱས་ཀྱི་རིགས་ཡིན་ཚུལ་ནི་རྐང་བ་ཕྱི་མ་གཉིས་ཀྱིས་བསྟན་ཅིང་།  དེས་ནས་སངས་རྒྱས་ཐམས་ཅད་ཀྱི་རྒྱུའི་གཙོ་བོ་དང་ལྷག་པའི་བསླབ་པ་གཞན་གཉིས་ཀྱི་ཡང་འབྱུང་གནས་མཆོག་ཡིན་པས་ཤེར་ཕྱིན་འདི་ཆུད་མི་ཟ་བར་འཛིན་དགོས་ཞེས་ཡོངས་གཏད་བསྟན་པ་དང་། དེ་ནས་ཤིང་དང་འབྲས་བུ་ཞེས་སོགས་ཤོ་ལོ་ཀ་བཞིས་ཤེར་ཕྱིན་ལ་དོན་དམ་པར་ཟད་འཕེལ་མེད་པར་ཕྱི་དང་ནང་གི་དཔེ་གཉིས་ཀྱིས་བསྟན་པའི་སྒོ་ནས་རྒྱུ་གསུམ་པ་དང་དེ་ནས་ཤོ་ལོ་ཀ་གཅིག་གིས་བར་ཆད་མེད་པའི་རྩེ་སྦྱོར་དང་།  དེ་ནས། འདི་ནི་ཡོན་ཏན་གསོགས་པའོ། །ཞེས་པ་ནས། ཟླ་དཀྱིལ་ཡར་གྱི་ངོ་བཞིན་ནོ། །ཞེས་པའི་བར་གྱི་ཤོ་ལོ་ཀ་བརྒྱད་དང་བཅུ་གཅིག་དང་བདུན་དང་བརྒྱད་བཅུ་རྣམས་ཀྱིས་རིམ་པ་ལྟར་བསམ་གཏན་ནས་སྦྱིན་པའི་བར་གྱི་ཕར་ཕྱིན་ལྔ་དང་རང་གི་མི་མཐུན་ཕྱོགས་དང་བྲལ་ནུ་པ་ལ་བསྟན་པའི་སྒོ་ནས་དེ་ཐམས་ཅད་ཀྱིས་བསལ་བྱ་ལོག་སྒྲུབ་བསྟནཔ་དང་། བྱང་ཆུབ་སེམས་དཔལ་སྦྱིན་པས་ཞེས་སོགས་ཀྱིས་མཐར་གྱིས་སྦྱོར་བ་དང་།  ཆོས་འདི་ཡོངས་རྫོགས་ཞེས་པ་གཅིག་གིས་སྐད་ཅིག་སྦྱོར་དང་། ཡོངས་དག་ཞིང་དག་དང་། ཞེས་པ་མན་ཆད་ཆོས་སྐུ་དང་སྤྱད་བར་གསུངས་སོ། །སྡུད་འགྲེལ་དེའི་མཐོང་རྩེའི་ངོ་བོ་ཡན་ཆད་བརྒྱད་སྟོང་པ་དང་མཐུན་ཤས་ཆེ་ཡང་འོན་ཀྱང་ཅུང་ཟད་མི་འདྲ་བ་རྣམས་རྒྱན་སྣང་དུ་བལྟ་བར་བྱའོ།
2025-10-13 14:30:01,515 [INFO] Time taken to process commentary text: 36.61s
2025-10-13 14:30:01,515 [INFO] Processing commentary text: །གཞིའི་བརྟན་པ་རྒྱུ་འབྲས་ལ།  བརྟན་པ་ཐོབ་པའི་རྒྱུ་མཐར་གྱིས་པའི་སྦྱོར་བ་ནི།  ལམ་གྱི་མཐར་གྱིས་པ་ཕྱིན་དྲུག་དང་། ལམ་ཁྱད་པར་དུ་བྱེད་པའི་མཐར་གྱིས་པ་རྗེས་དྲན་དྲུག་དང་། ལམ་རྣམ་པར་དག་པ་བྱེད་ཀྱི་མཐར་གྱིས་པ་དངོས་མེད་ངོ་བོ་ཉིད་ཀྱི་ཤེས་རབ་སྟེ། ཟིན་བྱེད་བཅུ་གསུམ་གྱིས་ཟིན་པར་བྱས་ཏེ།  སྐབས་སྔ་མ་རྣམས་སུ་བཤད་པའི་མཁྱེན་གསུམ་གྱི་རྣམ་པ་ཐམས་ཅད་དཀྱུས་གཅིག་ལ་མཐར་ཆགས་སུ་སྒོམ་པའི་སྦྱོར་བ་སྟེ། དེ་ལྟར་ཡང་ཡང་སྒོམ་པའི་འབད་རྩོལ་མེད་པར་སྐད་གཅིག་ལ་དེ་དག་ཐམས་ཅད་མངོན་དུ་བྱེད་ནུས་པའི་བརྟན་པ་ཐོབ་པར་འགྱུར་བས་བརྟན་པ་ཐོབ་པའི་རྒྱུ་ཞེས་བྱ་བའོ། །
2025-10-13 14:30:05,659 [INFO] Time taken to process commentary text: 4.15s
2025-10-13 14:30:05,659 [INFO] Processing commentary text: དེ་སྟོན་པ་ལ། སེམས་ཅན་གང་ཟག་གཞན་ཕྱིར་ཞེས་སོགས་ཤོ་ལོ་ཀ་གཅིག་སྟེ། ཆགས་པའི་གནས་དེ་དང་དེ་དག་ལ་ཆགས་པས་ན་སེམས་ཅན་ཞེས་བྱ་བའམ། དགེ་མི་དགེའི་བག་ཆགས་ཀྱིས་གང་ཞིག་འཕོ་བས་ན་གང་ཟག་ཅེས་བྱ་བ་གཞན་གྱི་དོན་གྱི་ཕྱིར་དེ་དག་གི་དོན་སྒྲུབ་པའི་ཐབས་སེམས་པ་དང་གཅེས་འཛིན་གྱི་དྲི་མས་རྣམ་པར་དག་པ་དེ།  གཞན་དོན་དུ་ལམ་མཐར་ཆགས་སུ་སྒོམ་པས་སྤྲོ་བའི་དགེགས་ཀྱི་གཙོ་བོ་གཅེས་འཛིན་འཇོམས་པས་དེ་ལྟ་བུའི་བརྩོན་འགྲུས་ཀྱི་ཕར་ཕྱིན་ལ་མངོན་པར་ཏེ་འབད་རྩོལ་ཆེན་པོས་བརྩོན་ཞིང་རྣམ་པར་ཏེ་ཁྱད་པར་དུའཕགས་པར་སྤྱོད་པ་ནི། བདག་གཞན་མཉམ་བརྫེའི་མཐུས་དཔེར་ན་བྲན་མོ་ངན་པ་ཐམས་ཅད་བྱེད་པས་ཆུ་ཆུན་དེ་རང་སབང་མེད་པར་རྗེ་བོའི་དབང་དུ་གྱུར་ཏེ།  ཐབས་སྣ་ཚོགས་ཀྱིས་མགུ་བར་བྱེད་ཅིང་དེའི་ཇི་ལྟར་བསྐོ་བའི་གོ་རིམ་ལས་མི་འདའ་བར་སྤྱོད་པ་དེ་བཞིན་དུ་གཅེས་འཛིན་གྱིས་མི་ཚུགས་པས་དཔའ་བོ་བྱང་སེམས་རྣམས་རང་དབང་འདོར་ནས་སེམས་ཅན་ཀུན་གྱི་དབང་གིས་འགྲོ་བའམ་སྤྱོད་པ་སྟེ། དེ་དག་ཐབས་སྣ་ཚོགས་ཀྱིས་མགུ་བར་བྱེད་ཅིང་དེ་དག་འདུལ་བའི་གོ་རིམ་དང་མཐུན་པར་ལམ་གོ་རིམ་བཞིན་དུ་སྒོམ་མོ་ཞེས་མཐར་གྱིས་སྦྱོར་བ་བསྟན་ཏེ།  དེ་ཡང་རྒྱས་པར་ན་གཞན་ཕྱིར་སེམས་པ། ཞེས་པས་གཞན་དོན་སྒྲུབ་པའི་ཐབས་ནི། ཕོངས་པ་སེལ་བ་དང་། ཕར་རྣམ་པར་མི་འཚེ་བ་དང་། ཚུད་རྣམ་པར་འཚེ་བ་བཟོད་པ་དང་། དེ་དག་གི་བྱ་བ་སྒྲུབ་པས་མི་སྐྱོ་བ་དང་། རྫུ་འཕྲུལ་གྱིས་ཡིད་འདུན་པར་བྱེད་པ་དང་། ཆོས་ལེགས་པར་སྟོན་པ་སྟེ། དྲུག་གིས་ཐམས་ཅད་ཚང་ལ་དེ་དྲུག་ནི། རིམ་པ་ལྟར་སྦྱིན་པ་ལ་སོགས་པ་དྲུག་སྟེ། མདོ་སྡེ་རྒྱན་ལས། མི་ཕོངས་བ་དང་རྣམ་པར་མི་འཚེ་དང་། ། རྣམ་འཚེ་བཟོད་དང་བྱ་བས་མི་སྐྱོ་དང་། །དགའ་བྱེད་ལེགས་པར་བརྗོད་བ་དེ་ཡི་ཕྱིར། །གཞན་གྱི་དོན་ནི་རང་གི་དོན་ཡིན་ནོ། །ཞེས་ཕྱིན་དྲུག་གི་གྲངས་ངེས་ལ་དྲུག་ལས་གཞན་དོན་རྣམ་པ་ཐམས་ཅད་པའི་དབང་དུ་བྱས་པའི་གྲངས་ངེས་ཚུལ་དེ་ལྟར་གསུང་བ་ལྟར་གཞན་དོན་སྒྲུབ་ཕྱིར་ཐབས་དྲུག་པོ་དེ་དག་སེམས་པ་ཞེས་མཐར་གྱིས་པ་དང་པོ་དྲུག་དང་། རྣམ་དང་དག་པ། ཞེས་པས་དེ་ལྟ་བུའི་སེམས་པ་རྣམ་པར་དག་པའི་ཐབས་ནི།  རྟེན་དགོན་མཆོག་གསུམ་རྗེས་སུ་དྲན་པས། བཀའ་བཞིན་དུ་མི་དགེ་བ་སྤོང་བ་མཚོན་བྱེད་ཚུལ་ཁྲིམས་ཀྱི་ཕན་ཡོན་དང་དགེ་བ་སྒྲུབ་པ་མཚོན་བྱེད་གཏོར་བའི་ཕན་ཡོན་གཉིས་དྲན་པ་དང་། བྱ་བ་ཐམས་ཅད་ལ་ངོ་ལྐོག་མི་འབྱུང་བའི་ཕྱིར་དཀར་ཕྱོགས་ཀྱི་ལྷ་དང་རྗེ་བོར་རྗེས་སུ་དྲན་པ་དང་།  དེ་ཐམས་ཅད་ལ་བདེན་ཞེན་འགོག་པ་ཆོས་ཐམས་ཅད་དོན་དམ་བར་ངོ་བོ་མེད་པར་རྟོགས་པའི་ཤེས་རབ་སྟེ་བདུན་གྱིས་གཅེས་འཛིན་གྱི་དྲི་མ་རྣམ་པར་དག་པའམ་སྤོང་བ་དེ། དེ་ལྟར་ཆོས་བཅུ་གསུམ་གྱིས་སེམས་ཅན་མགུ་བར་བྱེད་པ་ནི། བཀའ་གདམས་གོང་མ་རྣམས་ཀྱིས། མི་ཐབས་གཅིག་དང་རྟ་ཐབས་བཅོ་བརྒྱད་ཅེས་པ་ལྟར་རོ། ། དེ་ཡང་བྲན་མོས་རྗེ་བོ་མགུ་བར་བྱེད་ཚུལ་དཔེར་ན་བྲེན་མོས་ཟས་གོས་བཟང་བ་ཐམས་ཅད་རྗེ་བོ་ལ་སྟོར་བ་དང་། བར་རྗེ་བོ་ལ་གནོད་འཚེ་ཅུང་ཟད་ཀྱང་མི་བྱེད་པ་དང་། རྗེ་བོས་ཚུད་གནོད་པ་ཐམས་ཅད་བཟོད་པ་དང་། རྗེ་བོའི་ལས་ལ་ཉིན་མཚན་མེད་པར་བརྩོན་བ་དང་། དེས་ཀྱང་རྗེ་བོའི་འདུན་པར་བྱེད་པ་དང་། རྟག་ཏུ་རྗེ་བའི་ཡིད་ཞེས་པའི་ཚིག་སྙན་པ་བརྗོད་པ་སྟེ།  ཐབས་དྲུག་གིས་རྗེ་བོ་མགུ་བར་བྱས་ཤིང་། དེའང་ཐབས་དེ་དག་སྟོན་པ་པོ་དང་། དེས་བསྟན་པའི་ཐབས་དང་། ཐབས་དེ་སྒྲུབ་པའི་གྲོགས་རྣམས་ལ་བརྟེན་ནས། ཐབས་དེ་རྣམས་ཀྱི་མི་མཐུན་ཕྱོགས་སྤོང་བ་དང་མཐུན་་ཕྱོགས་སྒྲུབ་པས་རང་ལ་ཡོན་ཏན་འོང་ཚུལ་ལེགས་པར་དྲན་པ་དང་། བྱ་བ་དེ་རྣམས་ལ་རྗེ་བོ་ཡིད་ཆེས་པའི་ཕྱིར་རྗེ་བོའི་ཉེ་འབྲེལ་སོགས་གཞན་ལ་དཔང་པོ་བཅོལ་བ་དང་།  བྱ་བ་དེ་རྣམས་ལ་བསམ་པ་ཐག་པ་ནས་ཞེན་པ་མེད་པ་སྟེ། དཔེ་བཅུ་གསུམ་གྱིས་བྱང་སེམས་ཀྱིས་སེམས་ཅན་ཐམས་ཅད་ལ་དེ་ལྟར་བྱེད་པའི་མཐར་གྱིས་པ་བཅུ་གསུམ་ཡང་མཚོན་ནས་བསྟེན་པ་ཡིན་ནམ་སྙམ་སྟེ། དེ་དག་རྩ་བར། སྦྱིན་པ་ཤེས་བར་དག་དང་། །སོགས་སོ།
2025-10-13 14:30:41,468 [INFO] Time taken to process commentary text: 35.81s
2025-10-13 14:30:41,468 [INFO] Processing commentary text: །གཉིས་པ་འབྲས་བུ་སྐད་ཅིག་མའི་སྦྱོར་བ་ནི། ཡོན་ཏན་མངོན་དུ་བྱེད་ཚུལ་གྱི་དབང་དུ་བྱས་པ་རྣམ་པར་སྨིན་མ་སྨིན་གཉིས་དང་། ཡུལ་གྱི་རང་བཞིན་རྟོགས་ཚུལ་གྱི་དབང་དུ་བྱས་པ་ཆོས་ཐམས་ཅད་དོན་དམ་པར་མཚན་ཉིད་མེད་པར་མཐོང་བ་མཚན་ཉིད་མེད་པའི་དེ་དང་། ཆོས་རྣམས་ཀྱི་གཟུང་འཛིན་གཉིས་སུ་མེད་པའི་དེ་ཁོ་ན་ཉིད་མཐོང་བ་གཉིས་སུ་མེད་པའི་སྐད་ཅིག་མའི་སྦྱོར་བ་བཞི་པོ་ངོ་བོ་གཅིག་ཀྱང་ལྡོག་ཆས་ཕྱེ་བའོ། །
2025-10-13 14:30:43,238 [INFO] Time taken to process commentary text: 1.77s
2025-10-13 14:30:43,238 [INFO] Processing commentary text: རྣམ་པར་སྨིན་མ་སྨིན་གྱི་དོན་ནི།  དེའི་ཡུལ་སྦྱིན་པ་ལ་སོགས་པ་ནས་སངས་རྒྱས་ཀྱི་ཆོས་མ་འདྲེས་པ་དང་མཚན་དཔེའི་བར་གྱི་ཟག་མེད་ཀྱི་ཆོས་རྣམས་ས་བདུན་པ་མན་ཚད་དུ་འབད་རྩོལ་དང་བཅས་པར་མངོན་དུ་བྱེད་དགོས་པས་རྣམ་པར་མ་སྨིན་པ་དང་། ས་བརྒྱད་པ་ཡན་ཆད་དུ་འབད་རྩོལ་མེད་པར་ནུས་པས་རྣམ་པར་སྨིན་པ་ཞེས་པའམ། ཡང་ན།  དེ་རྣམས་ཀྱི་ནུས་པ་རྒྱུན་མཐའ་མན་ཆད་དུ་རང་རྒྱུད་པ་མཐར་ཐུག་པ་རམ་སྨིན་པ་དང་རྒྱུན་མཐའ་སྨིན་པས་འཇོག་ཚུལ་གཉིས་ཡོད་དོ། །དེ་ལྟ་བུའི་ཟག་མེད་ཀྱི་ཆོས་ཐམས་ཅད་གཅིག་ཡུལ་ཏུ་བྱེད་པ་གཞན་ཐམས་ཅད་སྐད་ཅིག་མ་གཅིག་ལ་གཅིག་ཅར་ཡུལ་དུ་བྱེད་ནུས་པའི་སྦྱོར་བ་ཡིན་པས། སྐད་ཅིག་མའི་སྦྱོར་བ་ཞེས་བྱ་བའོ། །
2025-10-13 14:30:46,517 [INFO] Time taken to process commentary text: 3.28s
2025-10-13 14:30:46,517 [INFO] Processing commentary text: དེ་སྟོན་པ་ལ།སྤྱོ་བ་བྱས་སམ་ཞེས་སོགས་ཤོ་ལོ་ཀ་གཉིས་ཏེ། དེ་ལྟར་བདག་གཞན་མཉམ་བརྗེས་གཞན་དོན་ལ་བརྩོན་ཆེ་བྲན་ལ་རྗེ་བོས་དག་གིས་ཚིག་ངན་བརྗོད་པའི་སྤྱོ་བ་བྱས་སམ་འོན་ཏེ་ལུས་ཀྱིས་རྟག་ཏུ་བརྡེག་ཀྱང་རུང་བསད་པར་འགྱུར་སྙམ་ནས་སྐྲགས་པའི་ཡིད་ཀྱིས་འཇིགས་པ་དང་འཅས་པས།  ཟིལ་གྱིས་གནོན་པས་བཟློག་ཚིག་གང་ཡང་མི་སྨྲ་བ་དེ་བཞིན་དུ་སེམས་ཅན་ཐམས་ཅད་ལ་ཕན་བདེ་སྒྲུབ་པའི་དམ་བཅའ་ཉམས་པར་འགྱུར་སྙམ་ནས། བྱང་ཆུབ་མཆོག་ལ་ཞུགས་པའི་བྱང་སེམས་ཀྱིས་འགྲོ་བ་ཀུན་ལ་ཚུར་ཇི་ཙམ་བརྙས་ཀྱང་མི་འཁྲུགས་པར་བྲན་གྱུར་པ་གོང་བཞིན་དུ་གནས་པར་བྱ་སྟེ།  དེ་ལྟར་སེམས་ཅན་མགུ་བར་བྱ་བ་འདི་ལས་བྱང་ཆུབ་ཐོབ་ཅིང་ཡོན་ཏན་ཐམས་ཅད་རྫོགས་པར་འགྱུར་ཏེ།  དཔེར་ན་རྩ་ཤིང་ལས་མེ་བྱུང་བས་རྩ་ཤིང་དེ་ཉིད་སྲེག་པ་ལྟར་ཆོས་ཉིད་ཀྱི་དོན་སྤྱིའི་འཁྲུལ་སྣང་ལས་བྱུང་བའི་མངོན་སུམ་གྱི་ཡེ་ཤེས་ཀྱིས་འཁྲུལ་སྣང་དེ་ཉིད་འཇོམས་ནས་སྐྱོན་ཐམས་ཅད་ཟད་པར་འགྱུར་རོ། །ཞེས་བདག་གཞན་མཉམ་བརྗེའི་ཉམས་ལེན་མཐར་ཐུག་པའི་ཆེད་བསྟན་པས་སྐད་གཅིག་སྦྱོར་བསྟན་ཅིང་།  དེ་ཡང་བྱང་ཆུབ་ཐོབ་ཅིང་ཡོན་ཏན་རྫོགས། ཞེས་པས་སྐད་ཅིག་མའི་སྦྱོར་བ་དང་པོ་གཉིས་དང་རྩ་དང་ཤིང་སོགས་ཀྱིས་ཕྱི་མ་གཉིས་བསྟན་ཏེ། བདག་གཞན་མཉམ་བརྗེའི་ཉམས་ལེན་མཐར་ཐུག་ནི་སྐད་ཅིག་མའི་སྦྱོར་བ་ཡིན་པའིི་ཕྱིར། རྩ་བར། སྦྱིན་པ་ལ་སོགས་རེ་རེས་ཀྱང་། །སོགས་སོ། །
2025-10-13 14:30:58,186 [INFO] Time taken to process commentary text: 11.67s
2025-10-13 14:30:58,186 [INFO] Processing commentary text: གསུམ་པ་བསྒོམ་པའི་འབྲས་བུ་ཆོས་སྐུ་ནི།བདག་གི་བདེ་བ་བཏང་ནས་ཞེས་སོགས་ཤོ་ལོ་ཀ་གཅིག་སྟེ། དེ་ལྟར་གཅེས་འཛིན་ཟད་པས་བདག་གི་བདེ་ལ་ཆགས་པ་བཏང་ནས་སམ། དེ་སེམས་ཅན་ཐམས་ཅད་ལ་བཏང་ནས། ལན་དང་རྣམ་སྨིན་སོགས་ལ་རེ་བ་མེད་བའི་སེམས་ཀྱིས་སེམས་ཅན་གཞན་གྱི་དགོས་པ་སྒྲུབ་པ་ལ་ཉིན་མཚན་དུ་མངོན་པར་བརྩོན་ཞིང་། བུ་གཅིག་པ་ལ་མ་ནི་ཇི་ལྟར་གཅེས་སྤྲས་ཀྱིས་རིམ་གྲོ་བྱེད་པ་ལྟར་གཡོ་མེད་པར་བསམ་པ་ཐག་པས་རྣམ་པར་སྐྱོ་བ་མེད་པ་གནས་པར་བྱ། ཞེས་པའི་ཤུགས་ལ་བདག་གི་བདེ་བ་བཏང་ཚུལ་ནི། དཔེར་ན་སྟོན་པ་ཐུབ་པའི་དབང་པོས་དང་པོར་དམྱལ་བའི་ཤིང་རྟ་འདྲེན་པའི་གྱང་དང་མཛའ་བོའི་བུ་མོ་སོགས་ནས་བཟུང་སྟེ། བར་དུ་སྟག་མོ་ལུས་སྦྱིན་སོགས་དང་ཤིང་སྡོང་གཅིག་གི་དྲུད་དུ་དབུ་གཏོང་བ་ཡང་སྟོང་ཕྲག་སོགས་སོང་བ་དང་། མཐར་སངས་རྒྱས་ནས་ཀྱང་སྐུ་ཚེའི་སུམ་ཆ་བསྟན་པ་གནས་པའི་དོན་དུ་བཏང་ཞིང་བསྟན་འབར་མ། སྔགས་དང་བཅས་པ་གསུངས་ནས་བསྟན་པ་ཡུན་རིང་དུ་གནས་པར་བྱིན་གྱིས་རློབ་པ་ལྟ་བུ་མཐའ་ཡས་ཀྱང་། ཡང་ན་བདག་གི་འཁོད་པའི་བདེ་བ་ལ་ཆགས་པ་ཉེ་རིང་ཆགས་སྡང་ལ་སོགས་པའི་ཉོན་སྒྲིབ་དང་ཞི་བའི་བདེ་བ་ལ་ཆགས་པ་རང་ཉིད་གཅེས་འཛིན་ལ་སོགས་པའི་ཤེས་སྒྲིབ་སྤངས་པས་བཏང་ནས། ཞེས་ངོ་བོ་ཉིད་སྐུ་དང་།  ཟག་མེད་ཀྱི་ཡོན་ཏན་ཐམས་ཅད་རྫོགས་པས་གང་ལ་ཡང་རེ་བ་མེད་པའི་སེམས་ཞེས་ཡེ་ཤེས་ཆོས་སྐུ་དང་། དེས་བདག་རྐྱེན་བྱས་ནས་དག་པ་དང་མ་དག་པའི་སེམས་ཅན་གཞན་གྱི་གནས་སྐབས་མཐར་ཐུག་གི་དགོས་པ་ཐམས་ཅད་སྒྲུབ་པ་ལ། འཁོར་བ་མ་སྟོང་བར་དུ་ཉིན་མཚན་མེད་པར་མངོན་པར་བརྩོན་པ་མ་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ་གཉིས་བཞུགས་སོ། །དེ་ཡང་སེམས་ཅན་ཐམས་ཅད་ལ་ཤིན་ཏུ་བྱམས་པས་བུ་གཅིག་པ་ལ་མས་གཡོ་མེད་པར་ཇི་ལྟར་འཚམ་པའི་རིམ་གྲོ་སྐྱོ་བ་མེད་པར་བྱེད་པ་ལྟར། སེམས་ཅན་རང་རང་གི་སྐལ་བ་དང་འཚམ་པར་འགྲོ་བ་རྣམས་ཞི་བའི་ལས་ལ་འགོད་པ་ལ་སོགས་པའི་འཕྲིན་ལས་ཉི་ཤུ་རྩ་བདུན་གྱི་སྒོ་ནས།  སེམས་ཅན་ཐམས་ཅད་ཀྱི་དོན་མཛད་པས་སྐྱོ་བ་མེད་པར་སྲིད་པ་ཇི་སྲིད་དུ་གནས་པར་རིག་པར་བྱ། ཞེས་སྐུ་བཞི་འཕྲིན་ལས་དང་བཅས་པ་བསྟན་ཏེ། མདོར་ན་བདག་གཞན་མཉམ་བརྗེས་བཏོང་ལེན་མཐར་ཕྱིན་པ་ན་སྐུ་བཞི་ཐོབ་པའི་ཕྱིར། རྩ་བར། ཐུབ་པའི་ངོ་བོ་ཉིད་སྐུ་ནི། །སོགས་སོ། །
2025-10-13 14:31:20,618 [INFO] Time taken to process commentary text: 22.43s
2025-10-13 14:31:20,618 [INFO] Processing commentary text: རྩ་བའི་ས་བཅད་གཉིས་པ་ལ་བཞི་ལས། དང་པོ་ཡུམ་དང་བཤེས་གཉེན་བཙལ་ཚུལ་ལ། བརྩོན་འགྲུས་བརྩམས་ཚུལ་དང་བཟོད་པ་བསྟེན་ཚུལ་གཉིས་ཀྱི།  དང་པོ་ནི།
2025-10-13 14:31:20,735 [INFO] Time taken to process commentary text: 0.12s
2025-10-13 14:31:20,735 [INFO] Processing commentary text: བྱང་ཆུབ་སེམས་དཔའ་གང་ཞིག་ཡུན་རིང་སོགས་ཏེ། བྱང་ཆུབ་སེམས་དཔའ་རྟག་ཏུ་ངུ་ལྟ་བུ་གང་ཞིག་སེམས་ཅན་གྱི་དོན་དུ་འཁོར་བར་ཡུན་རིང་པོར་འཁོད་འདོད་ཅིང་སེམས་ཅན་གྱི་དོན་དང་། སངས་རྒྱས་ཀྱི་ཞིང་སྦྱོང་བར་བརྩོན་པའི་རྣལ་འབྱོར་པ་ཡུམ་དུས་ཐུང་དུས་མ་ཐོས་ཀྱང་སྐྱོ་བོའི་བློ་ནི་རྡུལ་ཙམ་ཡང་སྐྱེ་བ་དམ་གྱུར་ན་དེ་ནི་སེམས་ཅན་དོན་བྱེད་ལ་སོགས་པའི་བརྩོན་འགྲུས་ཀྱི་ཕར་ཕྱིན་གསུམ་དང་ལྡན་པར་གྱུར་ཏེ་གཉིད་དང་རྨུགས་པས་གཡེལ་བ་མེད་དོ། ། འོ་ན་སྐྱོ་བའི་བློ་སྐྱེད་ན་ཉེས་པ་ཅི་ཞིག་ཡོད་ཅེ་ན། བྱང་སེམས་མི་མཁས་པ་འདི་ལྟར་བདག་གིས་བསྐལ་པ་བྱེ་བ་བགྲང་དེ་སྙེད་ཀྱིས་སངས་རྒྱས་དགོས་སོ་ཞེས། གལ་ཏེ་བྱང་ཆུབ་ཐག་རིང་པར་འདུ་ཤེས་ན་སེམས་ཞུམ་པའི་སྡུག་བསྔལ་གྱིས་བྱང་ཆུབ་སྒྲུབ་པའི་རྒྱུ་སྦྱིན་པ་ལ་སོགས་པ་ཡང་དག་པའི་ཆོས་སྒྲུབ་པར་བྱེད་ཚེ་དཀའ་སྤྱད་ཀྱིས་ཡུན་རིང་པོར་སྡུག་བསྔལ་བར་འགྱུར་བ་ དེས་ན་བརྩོན་འགྲུས་ཉམས་པས་ལེ་ལོ་ཅན་དུ་འགྱུར་རོ། ། འོ་ན་སྐྱོ་བའི་བློ་འགོག་ཐབས་གང་ཞེ་ན། ཆོས་རྣམས་སྒྱུ་མ་ལྟ་བུ་བསྒོམ་པས་དང་པོར་སེམས་བསྐྱེད་པ་ནས་མཐར་སངས་རྒྱས་པའི་བར་གྱི་ཡུན་དེ་ཉིད་ཞག་གཅིག་ཙམ་དུ་སེམས་པར་བྱེད་ན་སྐྱོ་བ་སེལ་བ་ལ་མཁས་པ་སྒྱུ་མ་ལྟ་བུར་ཤེས་པས་ན་བློ་གསལ་བས་བརྩོན་འགྲུས་བརྩམས་པར་རིག་པར་བྱའོ། །
2025-10-13 14:31:31,296 [INFO] Time taken to process commentary text: 10.56s
2025-10-13 14:31:31,296 [INFO] Processing commentary text: དེ་ལྟར་བརྩོན་འགྲུས་བརྩམས་པ་ལ། གལ་ཏེ་བདུད་ལ་སོགས་པ་འགའ་ཞིག་གིས་གནོད་པའི་ཕྱིར།འདི་སྐད་དུ་ཁྱོད་ཀྱིས་རི་རབ་བཤིག་པར་བྱས་ནས་དེའི་རྗེས་སུ་བྱང་ཆུབ་འཐོབ་པོ། །ཞེས་སྨྲས་པ་ཐོས་ནས་ཇི་སྟེ་བློ་སྐྱེད་ཅིང་རི་རབ་ཀྱི་ཚད་དཔག་ཚད་བརྒྱད་ཁྲི་དེ་འདྲ་བ་བདག་གིས་གཤོམ་ག་ལ་ནུས་སྙམ་པའི་སེམས་ཀྱང་སྐྱེད་ན་ལེ་ལོ་གྱུར་ལ། དེ་ལས་བཟློག་ནས་སྐད་ཅིག་ལ་དེ་ནུས་སྙམ་ན་བརྩོན་འགྲུས་ཀྱིས་བྱང་ཆབ་མྱུར་དུ་འཐོབ་བོ། །
2025-10-13 14:31:33,167 [INFO] Time taken to process commentary text: 1.87s
2025-10-13 14:31:33,167 [INFO] Processing commentary text: དེ་ལྟ་བུའི་མི་ལྡོག་པའི་བརྩོན་འགྲུས་ཀྱི་མི་མཐུན་ཕྱོགས་ནི། དོན་བྱེད་ཡུལ་གྱི་འགྲོ་བ་རང་ལས་གཞན་དུ་འདུ་ཤེས་ནས་དེ་དག་སྨིན་པར་བྱས་ནས་དེ་དག་གི་དོན་བྱའོ་ཞེས། དེའི་ཕྱིར་སྒོ་གསུམ་གྱིས་བརྩོན་པར་བྱེད་སྙམ་དུ་ཞེན་ན་དེ་ལས་བདག་ཏུ་འདུ་ཤེས་ལ་གནས་པས། བྱས་ངན་ཞེན་གྱི་ལེ་ལོ་གྱུར་ནས་ཐམས་ཅད་མཁྱེན་པ་སྒྲུབ་པ་ལས་གནམ་ས་བཞིན་རིང་དུ་འགྱུར་རོ། ། དེའི་གཉེན་པོ་དུས་གང་གི་ཚེ་ལུས་སོགས་ལ་བདེན་ཞེན་གྱི་འདུ་ཞེས་རྣམ་པར་ལོག་ནས་དངོས་པོ་དང་དངོས་མེད་གཉིས་སུ་མེད་པའི་ཆོས་སྤྱོད་པའི་འཁོར་གསུམ་རྣམ་པར་དག་པའི་བརྩོན་འགྲུས་འདི་ནི། བྱང་ཆུབ་གཉིས་པ་ཐམས་ཅད་ཞི་བ་སྲིད་ཞིའི་མཐར་མི་གནས་པས་མི་ཉམས་པ་མཆོག་འདོད་པའི་རྒྱལ་སྲས་ཀྱི་བརྩོན་འགྲུས་ཀྱི་ཕར་ཕྱིན་མཆོག་ཡིན་ཅེས་ཕན་པར་མཛད་སངས་རྒྱས་ཀྱིས་གསུངས་སོ། །ཞེས་པའོ། །
2025-10-13 14:31:38,405 [INFO] Time taken to process commentary text: 5.24s
2025-10-13 14:31:38,405 [INFO] Processing commentary text: མི་ལྡོག་པའི་བརྩོན་འགྲུས་དེ་ཡང་བཟོད་པ་མེད་ན་མི་སྒྲུབ་པས། གཉིས་པ་བཟོད་པ་བསྟེན་ཚུལ་ལ་གསུམ་ལས།  ཆོས་ལ་ངེས་སེམས་ཀྱི་བཟོད་པ་བསྟེན་ཚུལ་ནི། གལ་ཏེ་གཞན་ལས་ངན་བརྗོད་སོགས་ཏེ། གལ་ཏེ་གང་ཟག་གཞན་ལས་སྐབས་སུ་མ་བབ་པ་སྨྲ་བས་ངན་བརྗོད་དང་དགའ་བར་བྱེད་པས་ཚིག་རྩུབ་སྟེ། དེ་ཐོས་ན་དེ་ནི་བདག་གི་བདེ་བ་སྒྲུབ་བྱེད་བཟོད་པའི་རྒྱུ་ཡིན་པས་གང་ཟག་དེ་ནི་དགེ་བའི་བཤེས་གཉེན་ནོ་ཞེས་བྱང་སེམས་མཁས་པ་དགའ་བས་ཚིག་དེ་སྨྲ་བ་པོ་སུས་སྨྲ། ཉན་པ་པོ་སུས་ཐོས།  དེ་ཡང་རྒྱུ་གང་གིས། དོན་གང་ཞིག །དགོས་པ་གང་གི་ཕྱིར་སྨྲ། ཞེས་རིགས་བས་བཙལ་ནས་དེ་དག་ཐམས་ཅད་བློས་ཕར་བཏགས་ཙམ་ལས་གཞན་དུ་རང་གི་ངོ་བོས་གནོད་བྱ་གནོད་བྱེད་གང་ཡང་མེད་པར་ངེས་པའི་བཟོད་པའི་ཕར་ཕྱིན་བཟོད་པ་གསུམ་ཀ་ཚང་བས་མཆོག་དང་ལྡན་པ་དེ་ནི། དངོས་པོའི་རང་བཞིན་ལ་མཁས་པས་འཛངས་པ་ཡིན་ནོ། །
2025-10-13 14:31:43,365 [INFO] Time taken to process commentary text: 4.96s
2025-10-13 14:31:43,365 [INFO] Processing commentary text: དེའི་ཕན་ཡོན་ནི།ཚེ་འདིར་བྱང་སེམས་གང་ཞིག་གནོད་བྱེད་ལ་ཇི་མི་སྙམ་པ་དང་། ཆོས་ལ་ངེས་སེམས་ཀྱི་བཟོད་པའི་ལེགས་ཆོས་རིམ་པ་བཞིན་དུ་སྙིང་རྗེ་དང་ཤེས་རབ་དང་ལྡན་པར་གྱུར་པས་སྟོང་གསུམ་རིན་ཆེན་གྱིས་བཀང་ཏེ་སངས་རྒྱས་སོགས་ལ་ཕུལ་པའི་སྦྱིན་པ་ཐམས་ཅད་ཟིལ་གྱིས་གནོན་པའི་གནོད་པའི་བསོད་ནམས་བསགས་ཤིང་།  ཕྱི་མར་རྒྱུ་མཐུན་གྱི་འབྲས་བུས་ལུས་རབ་ཏུ་མཛེས་པས་ཡོངས་སུ་དག་པར་གྱུར་ཏེ། རྣམ་སྨིན་གྱི་འབྲས་བུས་མཚན་སོ་གཉིས་དང་སྲེད་མེད་ཀྱི་བུའི་མཐུ་སྟོབས་དང་། དེ་ཡང་དཔེ་བྱད་བརྒྱད་བཅུ་དང་ལྡན་པས་ཕ་མཐའ་ཡས་ཞིང་།  སྐྱེས་བུ་བྱེད་པའི་འབྲས་བུས་སེམས་ཅན་རྣམས་ལ་ཆོས་རབ་སྟོང་པ་ཉིད་སྒྲོགས་པར་བྱེད་ལ།  བདག་པོའི་འབྲས་བུས་ཡིད་དུ་འོང་བས་འགྲོ་བ་དགའ་བར་འགྱུར་ཞིང་། བྲལ་བའི་འབྲས་བུས་མ་རིག་པ་དང་བྲལ་བས་མཁས་པའོ། །
2025-10-13 14:31:48,546 [INFO] Time taken to process commentary text: 5.18s
2025-10-13 14:31:48,546 [INFO] Processing commentary text: གཉིས་ལ་གནོད་བྱེད་ལ་ཇི་མི་སྙམ་པའི་བཟོད་པ་ནི། གལ་ཏེ་སེམས་ཅན་ལ་ལས་སོགས་ཏེ། ཕན་གནོད་བྱེད་པའི་སེམས་ཅན་དེ་གཉིས་ཀ་ལ་བདེན་སྟོང་དུ་ཁྱད་པར་མེད་ཅིང་། ཐ་སྙེད་དུ་ཡང་རང་ལ་བདེ་བའི་རྒྱུ་བྱེད་པར་མཉམ་པ་ཉིད་དུ་སྒོམ་པ་དེ་ཡིས་མཉམ་པར་སེམས་ཤིང་། ཕར་ཆགས་སྡང་མེད་པར་སྙོམས་པའི་སེམས་བསྐྱེད་ནས་བྱང་ཆུབ་ཏུ་བསྔོས་ན། འཇིག་རྟེན་ཀུན་ལ་བཟོད་པར་གྱུར་པས་དགྲ་བཅོམ་དང་རང་རྒྱལ་སོགས་སེམས་ཅན་ཁམས་ཀྱི་བཟོད་པ་ཇི་སྙེད་པ་ཐམས་ཅད་ཟིལ་གྱིས་གནོན། ཞེས་པའོ། །
2025-10-13 14:31:50,858 [INFO] Time taken to process commentary text: 2.31s
2025-10-13 14:31:50,858 [INFO] Processing commentary text: གསུམ་པ་སྡུག་བསྔལ་དང་ལེན་གྱི་བཟོད་པ་བསྟེན་ཚུལ་ནི། བཟོད་བྱེད་འདི་སྙམ་དུ་ཡང་སོགས་ཏེ། བཟོད་པ་བྱེད་པའི་ཚུལ་སྙམ་དུ་ཡང་སེམས་བསྐྱེད་པར་བྱ་སྟེ།  འདི་ལྟར་འདོད་ཡོན་ལ་ཆགས་པའི་རྒྱུ་ཡིས་ངན་སོང་གསུམ་གྱི་སྡུག་བསྔལ་སོགས་རང་དབང་མེད་པར་དོན་མེད་དུ་མྱོང་ན། དོན་ཆེན་པོ་བྱང་ཆུབ་ཀྱི་ཕྱིར་སྡུག་བསྔལ་ལ་ཅིའི་ཕྱིར་ངས་མི་བཟོད་སྙམ་ནས་ ལྕག་དབྱུག་གིས་བརྡེག་པ་ལ་སོགས་པ་དང་། འཇིག་རྟེན་གྱི་སྡུག་བསྔལ་སྐྱེ་རྒ་ན་འཆི་སོགས་ཇི་སྙེད་ཐམས་ཅད་བདག་གིས་བཟོད་སྙམ་པ་དེའི་ཚེ་བྱང་སེམས་དེ་བཟོད་པའི་ཕར་ཕྱིན་ལ་གནས་ནས་ཡུམ་དང་བཤེས་གཉེན་རྙེད་པར་འགྱུར་བ་ནི། རྒྱལ་སྲས་རྟག་ཏུ་ངུ་བཞིན་ནོ། །ཞེས་དེ་དག་གིས་ཡུམ་གྱི་རྟག་ཏུ་ངུའི་ལེའུའི་དོན་ཐམས་ཅད་བསྡུས་སོ། །གཉིས་པ་དེ་ལྟར་ཚོལ་བ་དང་ལྡན་པ་ལ་དགེ་བའི་བཤེས་གཉེན་གྱིས་གདམས་ཚུལ་ལ། ཡོན་ཏན་ཐམས་ཅད་ཀྱི་གཞི་ཡིན་པའི་ཕྱིར་ཐོག་མར་ཚུལ་ཁྲིམས་དང་། དེ་ནས་སྦྱིན་པ་དང་། ཕར་ཕྱིན་ལྷག་མ་རྣམས་ལ་གདམས་ཚུལ་གསུམ་ལས། དང་པོ་ལ་ཡང་གསུམ་གྱི།  དང་པོ་ཐོག་མར་ཚུལ་ཁྲིམས་ལ་བསླབ་དགོས་པར་གདམས་ཚུལ་ནི།ཚུལ་ཁྲིམས་ཀྱིས་ནི་ཞི་བ་འདོད་རྣམས་སོགས་སྟེ། ཉེས་སྤྱོད་སྡོམ་པ་ལ་སོགས་པའི་ཚུལ་ཁྲིམས་གསུམ་གྱིས་ནི། མི་གནས་པའི་མྱ་ངན་ལས་འདས་པའི་ཞི་བ་འདོདཔ་རྣམས་ཏིང་ངེ་འཛིན་དང་ཤེས་རབ་ཀྱི་བསླབ་པ་ཁྱད་པར་དུ་འཕགས་པར་འགྱུར་ཏེ་ སྟོབས་བཅུ་ལྡན་པའི་སྤྱོད་ཡུལ་གྱི་ལམ་ལ་གནས་ཤིང་། ཚུལ་ཁྲིམས་ཉམས་པ་མེད་པ་ སྡོམ་པའི་བྱ་བ་དང་ལྡན་པས་གྲུབ་པ་སུན་སུམ་ཚོགས་པ་ཇི་སྙེད་ཀུན་གྱི་རྗེས་སུ་འཇུག་སྟེ།  དེ་ཡང་སེམས་ཅན་ཀུན་ལ་ཕན་ཕྱིར་བྱང་ཆུབ་ཏུ་བསྔོས་ན་དེ་ལྟར་ཡིན་གྱི།  གལ་ཏེ་རང་རྒྱལ་སོགས་འདོད་ན་དེ་ལྟར་མིན། ཞེས་པའོ། །
2025-10-13 14:32:07,732 [INFO] Time taken to process commentary text: 16.87s
2025-10-13 14:32:07,732 [INFO] Processing commentary text: གཉིས་པ་ཚུལ་ཁྲིམས་ཁོ་ན་ལ་ཐོག་མར་གདམས་དགོས་པའི་རྒྱུ་མཚན་ནི།ཆོས་གང་དེས་པའི་བྱང་ཆུབ་སོགས་ཏེ། སེམས་བསྐྱེད་ལ་སོགས་པའི་ཆོས་གང་དོན་གཉིས་དང་གཞན་དོན་ཕུན་སུམ་ཚོགས་པས་རིམ་པ་བཞིན་ངེས་པའི་བྱང་ཆུབ་དང་ཡོན་ཏན་ཏེ། དེ་རྣམས་འབྱང་བར་འགྱུར་བའི་ཡིན་པས་དེ་རྣམས་མི་ཉམས་པར་བསྲུང་བ་དེ་ནི་ཚུལ་ཁྲིམས་ཀྱི་དོན་དང་།  རང་དོན་ཡིད་བྱེད་ལ་སོགས་པའི་ཆོས་གང་ཕན་བྱེད་བྱང་སེམས་རྣམས་ཀྱི་བྱང་ཆུབ་ཡོངས་སུ་ཉམས་པར་བྱེད་པ་དེ་ནི་ཚུལ་ཁྲིམས་འཆལ་ཅེས་གསུངས། ཞེས་པའོ། །
2025-10-13 14:32:09,957 [INFO] Time taken to process commentary text: 2.23s
2025-10-13 14:32:09,957 [INFO] Processing commentary text: གསུམ་པ་ཚུལ་ཁྲིམས་ལ་བསླབ་ཚུལ་དངོས་ནི།གལ་ཏེ་བྱང་ཆུབ་སེམས་དཔའ་སོགས་ཏེ། མདོར་ན་རང་དོན་ཡིད་བྱེད་དང་ཚུལ་ཁྲིམས་ཀྱི་འཁོར་གསུམ་བདེན་པར་ཞེན་པ་གཉིས་དང་བྲལ་བ་དེ་ནི་མི་དགེ་བ་ལས་བཟློག་ནས་དགེ་བ་ལ་ཞུགས་པའི་ཕྱིར་ཚུལ་ཁྲིམས་སྡོམ་པར་འདྲེན་པས་གསུངས། ཞེས་སོ། ། གཉིས་པ་སྦྱིན་པ་ལ་གདམས་ཚུལ་ལ་གསུམ་ལས། དང་པོ་དེ་ལྟར་འཁོར་གསུམ་རྣམ་པར་དག་པའི་ཚུལ་ཁྲིམས་ཀྱིས་སྦྱིན་པ་ཕུལ་ཏུ་བྱུང་བའི་རྒྱུ་བྱེད་ཚུལ་ནི།སེམས་ཅན་དག་པ་གང་ཞིག་སོགས་ཏེ། སེམས་ཅན་ཞེན་བདག་པ་གང་ཞིག་དེ་ལྟར་འཁོར་གསུམ་དག་པའི་ཚུལ་ཁྲིམས་དང་ལྡན་པ་དེས་རང་གི་དངོས་པོ་སྡུག་མི་སྡུག་གང་ལའང་ཞེན་པས་བལྟ་བ་མེད་པས། མགོོ་སོགས་དང་བདོག་པ་ཐམས་ཅད་གཏོང་ཞིང་རྣམ་སྨིན་ལ་ཞེན་པ་མེད་པར་ཆོས་རྣམས་རང་བཞིན་སོགས་སོ། །
2025-10-13 14:32:13,962 [INFO] Time taken to process commentary text: 4.00s
2025-10-13 14:32:13,962 [INFO] Processing commentary text: གཉིས་པ་དེ་ལྟ་བུའི་རྣལ་འབྱོར་པ་སྦྱིན་པ་ལ་འཇུག་དགོས་པའི་རྒྱུ་མཚན་ནི། བདག་ཏུ་འདུ་ཤེས་དངོས་ལ་སོགས་ཏེ། སེམས་ཅན་རྣམས་བདག་ཏུ་འདུ་ཤེས་ནས་དངོས་པོ་ལ་བདག་གིར་འཛིན་པས་ཆགས་ནས་སྦྱིན་པ་གཏོང་མི་ནུས་པས་ཡི་དྭགས་སོགས་དང་དབུལ་བའི་སྡུག་བསྔལ་གྱིས་མནར་བར་ཤེས་ནས་སྙིང་རྗེས་རྟག་ཏུ་ལྷུག་པར་ཏེ། རྒྱུན་མི་ཆད་པར་གླིང་བཞི་པའི་འཇིག་རྟེན་རིན་ཆེན་བདུན་གྱི་མ་ལེགས་པར་བརྒྱན་པ་ཡང་མཆིལ་མའི་ཐལ་བ་ལྟར་མ་ཆགས་བར་སྦྱིན་ནས་དེ་ལ་དགའ་བར་གྱུར་གྱི་གླིང་ཐོབ་པ་ལ་དེ་ལྟར་མིན། ཞེས་པའོ། །
2025-10-13 14:32:16,467 [INFO] Time taken to process commentary text: 2.51s
2025-10-13 14:32:16,467 [INFO] Processing commentary text: གསུམ་པ་སྦྱིན་པ་ལ་བསླབ་ཚུལ་དངོས་ནི། བྱང་ཆུབ་སེམས་དཔའ་མཁས་པ་གསལ་བ་སོགས་ཏེ། བྱང་ཆུབ་སེམས་དཔའ་ཐབས་ཤེས་ཁྱད་པར་ཅན་དང་ལྡན་པས་རིམ་བཞིན་མཁས་པ་གསལ་བ་དེས། སྤྱོར་བའི་དུས་སུ་ཀུན་སློང་ནི་སྲིད་པ་གསུམ་ན་སེམས་ཅན་ཇི་སྙེད་ཡོད་པ་ཐམས་ཅད་ལ་སྦྱིན་པར་གྱུར་ཅིག་སྙམ་དུ་བསམ་ནས་བྱིན་ཞིང་ མཇུག་གི་དུས་སུ་བྱང་ཆུབ་ཏུ་བསྔོས་ལ།  དངོས་གཞིའི་དུས་སུ་བྱིན་ནས་འཁོར་གསུམ་གྱི་དངོས་པོ་ལ་གནས་པར་རམ་བདག་གིས་བྱེད་པ་མེད་ཅིང་ ནམ་དུའང་རྣམ་སྨིན་ལ་དེ་མེད་པ་ གཏོང་བ་དེ་ནི། གཏོང་བ་ལ་མཁས་པས་རྒྱུ་དང་འབྲས་བུ་ཐམས་ཅད་གཏོང་བ་སྟེ།  རྫས་ཆུང་ངུ་བཏང་པ་ལ་ཡང་འབྲས་བུ་མང་པོ་དཔག་མེད་འཛིན་ནོ། ། སྲིད་པ་གསུམ་གྱི་སེམས་ཅན་ཐམས་ཅད་སངས་རྒྱས་སོགས་ལ་བསྐལ་པ་འཐའ་ཡས་པར་སྦྱིན་པ་བྱིན་ནས་ཉན་ཐོས་སོགས་ཀྱི་ལེགས་ཚོགས་དོན་དུ་གཉེར་ན། བྱང་སེམས་འཁོར་གསུམ་དུ་མི་དམིགས་པའི་ཐབས་མཁས་ཀྱིས་དེ་དག་ལ་ཡི་རངས་ནས་ཡི་རངས་པའི་དགེ་བ་སེམས་ཅན་ཐམས་ཅད་ཀྱི་དོན་དུ་བྱང་ཆུབ་བསྔོས་ན། སྔར་གྱི་དམིགས་བཅས་ཀྱི་དགེ་བ་ཟིལ་གྱིས་གནོན་ཏེ། དཔེར་ན་ནོར་བུ་མཆིང་བུ་སོགས་སོ། །
2025-10-13 14:32:25,478 [INFO] Time taken to process commentary text: 9.01s
2025-10-13 14:32:25,478 [INFO] Processing commentary text: གསུམ་པ་ཕར་ཕྱིན་ལྷག་མ་རྣམས་ལ་གདམས་ཚུལ་ནི།གལ་ཏེ་བྱང་ཆུབ་སེམས་དཔའ་འགྲོ་ལ་སོགས་ཏེ། བྱང་སེམས་ཀྱིས་སྦྱིན་པ་བྱིན་ནས་དེ་ལ་འཁོར་གསུམ་དུ་བདག་གིར་མི་བྱེད་ཅིང་སྦྱིན་བྱའི་དངོས་པོ་ལ་ཕངས་པར་འཛིན་པའི་ཞེན་པ་མེད་ན། མདོ་སྡེ་རྒྱན་ལས། སྔ་མ་ལ་བརྟེན་ཕྱི་མ་སྐྱེ། ཞེས་པ་ལྟར།  མ་ཆགས་པའི་རྒྱུ་དེ་ལས་ཚུལ་ཁྲིམས་ལ་སོགས་པའི་ཕར་ཕྱིན་ལྷག་མ་རྣམས་ཀྱི་དགེ་བའི་རྩ་བ་ཡར་ངོའི་ཟླ་བ། ཚུལ་འཆལ་སོགས་མི་མཐུན་ཕྱོགས་ཀྱི་སྤྲིན་དང་བྲལ་ཞིང་སེམས་ཅན་ཕན་བདེའི་བསིལ་ཟེར་འགྱེད་པའི་འོད་ཀྱི་མཐུ་ཆེན་དང་ལྡན་པར་འཕེལ་བར་འགྱུར་ཏེ།  དཔེར་ན་སྤྲིན་མེད་འོད་ལྡན་ཟླ་དཀྱིལ་ཡར་གྱི་ངོ་བཞིན་ནོ། །ཞེས་བ་དེ་རྣམས་ཀྱིས་དེ་ལྟར་ཡུམ་གྱི་དོན་མ་ལས་པ་ལ་གདམས་པ་དེ་ནི། བྱང་ཆབ་སེམས་དཔའ་ཆོས་འཕགས་བཞིན་དུ་དགེ་བའི་བཤེས་གཉེན་གྱི་བྱ་བ་ཡིན་ནོ། །ཞེས་ཡུམ་གྱི་ཆོས་འཕགས་ཀྱི་ལེའུའི་དོན་ཐམས་ཅད་བསྡུས་སོ། །
2025-10-13 14:32:31,695 [INFO] Time taken to process commentary text: 6.21s
2025-10-13 14:32:31,695 [INFO] Processing commentary text: གསུམ་པ་དེ་ལྟར་གདམས་དོན་ཉམས་སུ་བླངས་པ་ལས་ས་ལམ་གྱི་རྟོགས་པ་ཐོབ་ཚུལ་ནི། བྱང་ཆུབ་སེམས་དཔའ་སྦྱིན་པས་སོགས་ཏེ། དེ་ལྟར་བསྒོམ་ལ་ལས་རིམ་གྱིས་ས་དང་པོ་རབ་ཏུ་དགའ་བ་ཐོབ་པའི་ཚེ་བྱང་ཆུབ་སེམས་དཔའི་སྦྱིན་པས་ཡི་དྭགས་སུ་འགྲོ་བའི་རྒྱུ་སེར་སྣ་དང་།  དབུལ་བ་དང་ནི་དེ་བཞིན་དུ་དེ་དང་འབྲེལ་བའི་སྲེད་པ་ལ་སོགས་པའི་ཉོན་མོངས་ཐམས་ཅད་གཅོད་ནས།  བྱང་སེམས་ཀྱི་སྤྱོད་པ་སྤྱོད་པའི་ཚེ་འཛམ་བུ་གླིང་གི་བདག་པོར་གྱུར་པ་སོགས་ལོངས་སྤྱོད་རྒྱ་ཆེ་བ་ཐོབ་པར་འགྱུར་ལ།  དེ་སྦྱིན་པས་སྡུག་བསྔལ་བར་གྱུར་པའི་སེམས་ཅན་འཁོར་དུ་སྡུད་ནས་སེམས་བསྐྱེད་ལ་འགོད་པ་སོགས་ཀྱིས་སྨིན་པར་བྱེད་དོ། །
2025-10-13 14:32:34,734 [INFO] Time taken to process commentary text: 3.04s
2025-10-13 14:32:34,735 [INFO] Processing commentary text: ས་གཉིས་པ་དྲི་མ་མེད་པ་ལ་གནས་པས་ནི།ཚུལ་ཁྲིམས་ལྷག་པས་དུད་འགྲོ་སྣ་ཚོགས་པའི་གཟུགས་ཅན་གྱི་འགྲོ་བ་དུ་མའི་ངོ་བོ་དང་། མི་ཁོམ་བརྒྱད་སྤོང་ཞིང་དེ་ཡི་དལ་བ་ཁྱད་པར་ཅན་རྟག་ཏུ་རྙེད་དོ། །
2025-10-13 14:32:34,998 [INFO] Time taken to process commentary text: 0.26s
2025-10-13 14:32:34,998 [INFO] Processing commentary text: ས་གསུམ་པ་ནི། བཟོད་པ་ལྷག་པས་མཚན་དཔེས་བརྒྱན་པའི་གཟུགས་བཟང་བ་ཡེ་ཤེས་དང་མཐུན་པས་དམ་པ་དང༌། སྤྲུལ་པ་འོད་ཟེར་འཕྲོ་བས་རྒྱ་ཆེན་པོ་ཐོབ་ཏེ། གསེར་མདོག་ལྟ་ན་སྡུག་ཅིང་ལྟ་བས་ཆོག་མི་ཤེས་པས་ལྟ་བའི་འོས་སུ་འགྱུར་རོ། །
2025-10-13 14:32:35,387 [INFO] Time taken to process commentary text: 0.39s
2025-10-13 14:32:35,387 [INFO] Processing commentary text: ས་བཞི་པ་ནི།བརྩོན་འགྲུས་ལྷག་པས་ཟག་མེད་དཀར་པོའི་ཡོན་ཏན་མི་འགྲིབ་ཞིང་།  བྱང་ཕྱོགས་སོ་བདུན་གྱི་ཡེཤེས་མཐའ་ཡས་པ་ཐོབ་པས་རྒྱལ་བའི་བང་མཛོད་སྟོབས་བཅུ་སོགས་རྙེད་པར་འགྱུར་རོ། །
2025-10-13 14:32:35,637 [INFO] Time taken to process commentary text: 0.25s
2025-10-13 14:32:35,637 [INFO] Processing commentary text: ས་ལྔ་པ་པ་ནི།བསམ་གཏན་ལྷག་པས་གཡེང་པའི་རྒྱུ་འདོད་ཡོན་སྨད་པར་བྱ་བ་ཐམས་ཅད་འདོར་ཞིང་།  རིག་པ་གསུམ་དང་མངོན་ཤེས་དྲུག་དང་། དཔའ་བར་འགྲོ་བ་ལ་སོགས་པའི་ཏིང་ངེ་འཛིན་མངོན་པར་སྒྲུབ་པོ། །
2025-10-13 14:32:35,897 [INFO] Time taken to process commentary text: 0.26s
2025-10-13 14:32:35,897 [INFO] Processing commentary text: ས་དྲུག་པ་པ་ནི།ཤེས་རབ་ལྷག་པས་ཆོས་ཀྱི་སྒྱུ་མ་ལྟ་བུའི་རང་བཞིན་ཡོངས་སུ་ཤེས་ནས་ཁམས་གསུམ་མ་ལུས་པའི་འཆིང་བ་ལས་འདས་ཤིང་།  སྤྲུལ་པའི་སྤྲིན་གྱིས་དང་པོར་དེ་བཞིན་གཤེགས་པ་ལྟར་ཆོས་ཀྱི་འཁོར་ལོ་བསྐོར་ནས་ཕྱིས་རིམ་གྱིས་ཐེག་པ་གསུམ་འཛིན་དུ་བཅུག་ནས་སྡུག་བསྔལ་ཟད་པར་བྱ་ཕྱིར་འགྲོ་བ་ལ་ཆོས་ཀྱང་སྟོན་ནོ། །
2025-10-13 14:32:36,847 [INFO] Time taken to process commentary text: 0.95s
2025-10-13 14:32:36,847 [INFO] Processing commentary text: ས་འདུན་པ་པ་ནི།ཐབས་ཀྱི་སྟོབས་ཀྱིས་སྦྱིན་སོགས་ཀྱི་ཆོས་འདི་རྣམས་ཡོངས་སུ་རྫོགས་པར་བྱེད་དོ། །
2025-10-13 14:32:36,916 [INFO] Time taken to process commentary text: 0.07s
2025-10-13 14:32:36,916 [INFO] Processing commentary text: ས་བརྒྱད་པ་པ་ནི།སྨོན་ལམ་གྱི་སྟོབས་ཀྱིས་ཚེར་མ་ལ་སོགས་པས་ཡོངས་སུ་དག་པ་སྣོད་ཀྱི་ཞིང་དང༌། བཀྲེས་སྐོམ་ལ་སོགས་པས་བཅུད་ཀྱི་སེམས་ཅན་དག་པའི་སངས་རྒྱས་ཀྱི་ཞིང་དག་པ་ཡོངས་སུ་འཛིན་དུ་འཇུག་པའོ། །
2025-10-13 14:32:37,196 [INFO] Time taken to process commentary text: 0.28s
2025-10-13 14:32:37,196 [INFO] Processing commentary text: ས་དགུ་པ་པ་ནི།སྟོབས་ཀྱི་མཐུས་སེམས་ཅན་གྱི་ཁམས་སངས་རྒྱས་ཉིད་ལ་བཀོད་པས་སངས་རྒྱས་རྒྱུད་དམ་རིགས་ཡོངས་སུ་འཛིན་དུ་འཇོག་གོ །
2025-10-13 14:32:37,296 [INFO] Time taken to process commentary text: 0.10s
2025-10-13 14:32:37,296 [INFO] Processing commentary text: ས་བཅུ་པ་པ་ནི། ཡེ་ཤེས་ཀྱི་སྟོབས་ཀྱིས་རྒྱུན་དུ་ཆོས་དང་དབང་དུ་བསྟན་པས་ཆོས་ཀྱི་རྒྱུན་དང་།  དེ་བཞིན་དུ་རྒྱུན་མི་ཆད་པར་ཕྱིར་མི་ལྡོག་པའི་དགེ་འདུན་གྱི་སློབ་མའི་ཚོགས་མཐའ་ཡས་པ་མངའ་བས་དགེ་འདུན་གྱི་རྒྱུན་ཀྱང་ཡོངས་སུ་འཛིན་དུ་འཇུག་གོ །ས་བཅུ་གཅིག་པ་ཀུན་ཏུ་འོང་སངས་རྒྱས་ཀྱི་ས་ལ་ཞུགས་པ་ནི། སྒྲིབ་པ་ཐམས་ཅད་སྤངས་ནས་ཆོས་ཐམས་ཅད་ཀྱི་ཕྱིན་ཅི་མ་ལོག་པའི་ཆོས་ཉིད་ཐུགས་སུ་ཆུད་པས་ཆོས་ཀུན་ཡོངས་སུ་འཛིན་ནོ། །ཞེས་པའོ། ། སློབ་དཔོན་བུད་དྷཱ་ཤྲཱིའི་སྡུད་འགྲེལ་ལྟར་ན། ཞིང་དང་སེམས་ཅན་དག་པ། ཀུན་གཞི་གནས་འགྱུར་མེ་ལོང་ལྟ་བུའི་ཡེ་ཤེས་ཀྱི་བདག་ཉིད་ངོ་བོ་ཉིད་སྐུ་དང༌། སངས་རྒྱས་ཀྱི་རྒྱུད་ནི། ཉོན་ཡིད་གནས་གྱུར་མཉམ་ཉིད་ཡེ་ཤེས་དང་། ཆོས་ཀྱི་རྒྱུད་ནི།  ཡིད་ཀྱི་རྣམ་པ་ཞེས་གནས་འགྱུར་སོ་སོར་རྟོགས་པའི་ཡེ་ཤེས་ཏེ། འདི་གཉིས་ལོངས་སྐུ་དང་། དགེ་འདུན་རྒྱུད་ནི། སྒོ་ལྔའི་རྣམ་ཤེས་གནས་འགྱུར་བྱ་བ་སྒྲུབ་པའི་ཡེ་ཤེས་ཏེ། འདི་སྤྲུལ་པའི་སྐུ་དང་། ཆོས་ཀུན་ཡོངས་སུ་འཛིན་པ་ཆོས་ཀྱི་དབྱིངས་ཀྱི་ཡེ་ཤེས་སོ། །ཞེས་གསུངས།
2025-10-13 14:32:46,224 [INFO] Time taken to process commentary text: 8.93s
2025-10-13 14:32:46,224 [INFO] Processing commentary text: བཞི་པ་དེ་ལྟར་ཡུམ་རྒྱ་ཆེར་བསྟན་ནས་ཡུན་རིང་དུ་གནས་པར་བྱ་བའི་ཕྱིན་ཡོངས་སུ་གཏང་པ་བསྟན་པ་ནི། འགྲོ་བའི་ནད་གསོ་མཛད་པ་སོགས་ཏེ། འགྲོ་བའི་ཉོན་མོངས་པའི་ནང་བརྒྱད་ཁྲི་བཞི་སྟོང་གསོ་བར་མཛད་པས་སྨན་པའི་མཆོག་ཏུ་གྱུར་པ་སངས་རྒྱས་ཀྱིས། ཤེས་རབ་གཙོ་བོར་བསྟན་པ་བླ་མེད་བྱང་ཆུབ་ཐོབ་པར་བྱེད་པའི་ལམ་སྦྱིན་སོགས་དང་བརྗོད་བྱར་ལྡན་པའི་རྒྱལ་བའི་ཡུམ་ཚིགས་སུ་བཅད་པ་འདི་གསུངས་ཏེ།  ཆེད་དུ་བྱ་བའི་མིང་ནི་སེམས་བསྐྱེད་ལ་སོགས་པའི་ཡོན་ཏན་རིན་པོ་ཆེ་བརྩེགས་པའི་ཕྱིར་ཡོན་ཏན་རིན་ཆེན་སྡུད་པ་བྱང་ཆུབ་ཀྱི་ལམ་མོ། །
2025-10-13 14:32:49,897 [INFO] Time taken to process commentary text: 3.67s
2025-10-13 14:32:49,897 [INFO] Processing commentary text: འདི་ལྟར་གསུངས་པའི་དགོངས་པ་གཙོ་བོ་ནི།བྱང་ཆུབ་ལམ་འདི་སེམས་ཅན་ཀུན་གྱིས་ཐོབ་པར་བྱ་བའི་ཕྱིར་དུ་བཤད་པ་ཡིན་ནོ། །ཞེས་བའོ། །དེ་ཡང་བྱ་ཕྱིར་ཞེས་པའི་ཚིག་གི་ནུས་པས་ཤེར་ཕྱིན་འདི་སེམས་ཅན་ཀུན་གྱིས་ཐོབ་པ་ནི། ཡུམ་འདི་མི་ཉམས་པར་གནས་པ་ལ་རག་ལས་པའི་དེའི་ཕྱིར་ནན་ཏན་གཏད་པ་ཡིན་ནོ། །
2025-10-13 14:32:50,914 [INFO] Time taken to process commentary text: 1.02s
2025-10-13 14:32:50,914 [INFO] Processing commentary text: དེ་ཡང་ཤེར་ཕྱིན་གྱི་མདོ་སྡེ་རིན་པོ་ཆེ་འཛིན་འཆང་སོགས་ཀྱི་ཕན་ཡོན་མདོར་བསྡུ་ན། བདག་ཉིད་ཆེན་པོ་སྤྱན་སྔ་པས་ཁྱེའུ་རིན་ཆེན་སྦྱིན་པ་དང་བློ་གྲོས་བཟང་མོས་ནུས་པའི་མདོ་རྣམས་ལས་གསུངས་པ་བསྡུས་པ་ལས། བསྐལ་པ་གངྒའི་བྱེ་སྙད་དུ། །གང་གིས་ཟས་གོས་གནས་མལ་དང་། །བདེ་བའི་ཡོ་བྱད་ཐམས་ཅད་ཀྱིས། །རྟག་ཏུ་སྦྱིན་པ་བཏང་གྱུར་ཅིང་། །ཚུལ་ཁྲིམས་སྐྱོན་མེད་དག་པར་གསྲུངས། །སེམས་ཅན་གནོད་པ་བཟོད་པར་བྱས། །གཉིད་རྨུགས་ལེ་ལོ་ཀུན་སྤངས་ཏེ། །བསམ་གཏན་བཞི་ལ་མཉམ་པར་གཞག །ཤེས་རབ་ལ་ནི་གནས་པ་བས། །ཤེས་རབ་ཕ་རོལ་ཕྱིན་པ་ཡི། །ཚོགས་བཅད་འགའ་ཙམ་ཐོས་གྱུར་ན། །འདི་ནི་བསོད་ནམས་ཆེས་མང་ན། །གང་ཞིག་མདོ་སྡེ་ཀློག་པ་དང༌། །ཉན་པ་ལ་ནི་འབད་པ་དང་། །ཚུལ་བཞིན་ཡིད་བྱེད་སྨོས་ཅི་དགོས། །ཞེས་གསུས་པ་ལྟར་རོ།། །།
2025-10-13 14:32:55,547 [INFO] Time taken to process commentary text: 4.64s
2025-10-13 14:32:55,547 [INFO] Processing commentary text: སྣ་ཚོགས་རྫུས་ལས་རོ་བརྒྱའི་ཟས་བསྒྲུབས་བཞིན། །སྣ་ཚོགས་གཞུང་ལམ་རྣམ་དཔྱོད་བརྒྱད་ལྡན་བསྒྲུབས། །སྙམ་མོད་བྱིས་བློའི་རྨོངས་པས་རྨོངས་པས་ནོངས་པ་ཀུན། །མཁྱེན་དང་བརྩེར་ལྡན་ཀུན་གྱི་སྤྱན་སྔ་རུ། །འཆགས་ལ་ཚངས་པར་མཛད་དུ་གསོལ། །ལེགས་ཆ་ཅི་མཆིས་མཉེས་པའི་མཆོད་པར་འབུལ། །བསྟན་དང་འགྲོ་བའི་གསོས་སུ་བྱིན་གྱིས་རོབ། །འདིར་འབད་དགེ་བས་བདག་དང་འགྲོ་བ་ཀུན། །ཚེ་རབས་ལམ་མཆོག།ཟབ་དང་རྒྱ་ཆེའི་ལམ་གཉིས་ཟུང་འབྲེལ། །ཆོས་གཟུགས་སྐུ་གཉིས་ཟུང་འཇུག་འཐོབ་བར་ཤོག། །།
2025-10-13 14:32:58,014 [INFO] Time taken to process commentary text: 2.46s
2025-10-13 14:32:58,015 [INFO] Processing commentary text: ཅེས་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཡོན་ཏན་རིན་པོ་ཆེ་སྡུད་པ་ཚིགས་སུ་བཅད་པའི་འགྲེལ་པ་སྤས་དོན་སྣང་བ་ཞེས་བྱ་བ་འདི། དད་བརྩོན་རྣམ་དཔྱོད་ལྡན་པ་དགེ་སློང་ཕྱག་རྡོར་སྐྱབས་ཀྱིས་བསྐུལ་བའི་ངོར། ཤཱཀྱའི་དགེ་སློང་ཆོས་སྨྲ་བ་ཤཱ་ས་ན་དྷི་པཾ་ཞེས་པས་སྦྱར་བའོ། །བཀྲ་ཤིས་དགེ་ལེགས་འཕེལ་བར་འགྱུར་ཅིག །རྒྱལ་ཡུམ་དགོངས་འགྲེལ་འདི་དག་སླར་བསྒྲུབ་པའི། །དགེ་བས་ཤིང་སོགས་རྒྱུ་འབྱོར་འབྲེལ་ཐོགས་ཀུན། །རྒྱལ་པའི་ཡུམ་འདིར་ཆོས་སྤྱོད་བཅུས་སྤྱོད་ཅིང་། །སྡེ་བཞིའི་དཔལ་ལ་རྟག་ཏུ་སྤྱོད་པར་ཤོག །སྤར་བྱང་འདི་རྩོམ་པ་པོས་སྨྲ་བའོ།།   །།
2025-10-13 14:33:01,826 [INFO] Time taken to process commentary text: 3.81s
2025-10-14 11:12:42,268 [INFO] Processing commentary text: ༄༅། །འཕགས་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པའི་དོན་བདུན་གྱི་རྒྱ་ཆེར་འགྲེལ་པ།
2025-10-14 11:12:42,278 [INFO] Time taken to process commentary text: 0.01s
2025-10-14 11:12:42,278 [INFO] Processing commentary text: མདོའི་ལུས་ཀྱི་འགྲེལ་པ། སངས་རྒྱས་ཀྱི་གདུང་རྒྱུན་མི་འཆད་པ་བསྟན་པ།
2025-10-14 11:12:42,319 [INFO] Time taken to process commentary text: 0.04s
2025-10-14 11:12:42,319 [INFO] Processing commentary text: རྒྱ་གར་སྐད་དུ། །ཨཱརྱ་བྷ་ག་བ་ཏཱི་པྲཛྙཱ་པཱ་ར་མི་ཏཱ་བཛྲ་ཙྪེ་དི་ཀཱ་ཡཱཿསཔྟ་དཱརྠ་ཊཱི་ཀཱ།
2025-10-14 11:12:42,480 [INFO] Time taken to process commentary text: 0.16s
2025-10-14 11:12:42,480 [INFO] Processing commentary text: བོད་སྐད་དུ། འཕགས་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པའི་དོན་བདུན་གྱི་རྒྱ་ཆེར་འགྲེལ་པ། །
2025-10-14 11:12:42,480 [INFO] Time taken to process commentary text: 0.00s
2025-10-14 11:12:42,480 [INFO] Processing commentary text: འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །
2025-10-14 11:12:42,481 [INFO] Time taken to process commentary text: 0.00s
2025-10-14 11:12:42,481 [INFO] Processing commentary text: མཚུངས་མེད་སངས་རྒྱས་ཆོས་རྣམས་སྐྱེད་མཛད་ལ། །གང་ཞིག་ཆོས་དབྱིངས་གསོ་བའི་མ་མ་སྟེ། །དབྱེ་དཀའི་རྡོ་རྗེ་གཞན་དོན་གྲུབ་གང་ཡིན། །གང་ཞིག་བཟུང་བས་འཕགས་ཀུན་སྐྱེད་པའམ་ཡིན། །གང་ཡང་མཚན་ཙམ་བཏགས་པའི་མཐུ་མངའ་བ། །རྡོ་རྗེར་བོད་པ་ཕར་ཕྱིན་ཐུ་བོ་སྟེ། །གང་གིས་དེ་བསྟན་གསུང་ལས་དེའི་དོན་གང་། །ཐོས་ནས་བདག་ཀྱང་དེ་འཛིན་ལ་བརྩོན་གྱུར། །དེ་ཡི་དེ་དག་རྣམས་ཀྱང་རིག་པའི་ཕྱིར། །དེ་ལ་དངོས་པོ་ཀུན་གྱི་སྤྱི་བོས་འདུད། །
2025-10-14 11:12:45,101 [INFO] Time taken to process commentary text: 2.62s
2025-10-14 11:12:45,101 [INFO] Processing commentary text: གཞན་གྱི་བཤད་སྦྱར་དོན་དེ་གཟུང་བྱའི་ཕྱིར། །རྣམ་པར་བཤད་ལ་བདག་ཀྱང་འབད་པ་ཡིན། །
2025-10-14 11:12:45,227 [INFO] Time taken to process commentary text: 0.12s
2025-10-14 11:12:45,227 [INFO] Processing commentary text: དོན་གྱི་གནས་བདུན་དུ་རྣམ་པར་གཞག་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་རྣམ་པར་གཞག་པ་ཡིན་ནོ། །
2025-10-14 11:12:45,339 [INFO] Time taken to process commentary text: 0.11s
2025-10-14 11:12:45,339 [INFO] Processing commentary text: དོན་གྱི་གནས་བདུན་པོ་རྣམས་ནི་འདི་ལྟ་སྟེ། སངས་རྒྱས་ཀྱི་གདུང་རྒྱུན་མི་འཆད་པ་དང་ །རབ་ཏུ་སྦྱོར་བའི་མཚན་ཉིད་དང་། དེའི་རྟེན་དང་། གཉེན་པོ་དང་། མི་ཉམས་པ་དང་། ས་དང་། མཚན་གྱི་རྒྱུ་མཚན་ནོ། །
2025-10-14 11:12:45,777 [INFO] Time taken to process commentary text: 0.44s
2025-10-14 11:12:45,777 [INFO] Processing commentary text: དོན་གྱི་གནས་བདུན་པོ་འདི་རྣམས་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་རྟེན་ཡིན་པའི་དོན་གྱིས་ན་དོན་གྱི་གནས་ཞེས་བརྗོད་པར་བྱའོ། །
2025-10-14 11:12:45,778 [INFO] Time taken to process commentary text: 0.00s
2025-10-14 11:12:45,778 [INFO] Processing commentary text: དོན་གྱི་གནས་དྲུག་པོ་རྣམས་ཀྱིས་བྱང་ཆུབ་སེམས་དཔའི་བྱ་བ་ཡོངས་སུ་རྫོགས་ལ། བདུན་པས་ནི་ཆོས་ཀྱི་རྣམ་གྲངས་འདིའི་དགོས་པ་ཡོངས་སུ་བསྟན་པར་རིག་པར་བྱའོ། །
2025-10-14 11:12:46,069 [INFO] Time taken to process commentary text: 0.29s
2025-10-14 11:12:46,070 [INFO] Processing commentary text: ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡང་སངས་རྒྱས་ཀྱི་གདུང་རྒྱུན་མི་འཆད་པ་ལས་བརྩམས་པ་ཡིན་ཏེ། སངས་རྒྱས་ཀྱི་གདུང་ཇི་ལྟར་རྒྱུན་མི་འཆད་པར་འགྱུར་བའོ། །
2025-10-14 11:12:46,070 [INFO] Time taken to process commentary text: 0.00s
2025-10-14 11:12:46,070 [INFO] Processing commentary text: དེ་ཉིད་གནས་བརྟན་རབ་འབྱོར་གྱིས་དང་པོ་ཉིད་དུ་བཅོམ་ལྡན་འདས་དེ་བཞིན་གཤེགས་པས་བྱང་ཆུབ་སེམས་དཔའ་ཆེན་པོ་རྣམས་ལ་ཕན་བཏགས་པ་ཇི་སྙེད་པས་ཕན་བཏགས་པ་ནི་ངོ་མཚར་ཏོ་ཞེས་རྒྱས་པར་ཏེ། དེ་ལ་ཕན་བཏགས་པ་ནི་མངོན་པར་རྫོགས་པར་བྱང་ཆུབ་སྟེ་ཆོས་ཀྱི་འཁོར་ལོ་བསྐོར་བའི་དུས་སུ་བྱང་ཆུབ་སེམས་དཔའ་རྣམས་ཡོངས་སུ་སྨིན་པ་སྟེ། དོན་གྱི་གནས་ལྔ་པོ་རྣམས་སུ་བྱང་ཆུབ་སེམས་དཔའ་ཆོས་ཉིད་ལ་རབ་ཏུ་གཞག་པའི་ཕྱིར་རོ། །
2025-10-14 11:12:46,165 [INFO] Time taken to process commentary text: 0.10s
2025-10-14 11:12:46,165 [INFO] Processing commentary text: ཡོངས་སུ་གཏད་པ་ནི་ཡོངས་སུ་མ་སྨིན་པ་དེ་རྣམས་ལ་ཕན་བཏགས་པ་སྟེ། ཡོངས་སུ་མྱ་ངན་ལས་འདས་པའི་དུས་དེ་དག་ཉིད་རབ་ཏུ་གནས་པར་བྱ་བའི་ཆེད་དུའོ་ཞེས་ཕན་བཏགས་པ་དང་ཡོངས་སུ་གཏད་པ་དག་གིས་གདུང་རྒྱུན་མི་འཆད་པ་ཡོངས་སུ་བསྟན་ཏོ། །
2025-10-14 11:12:46,190 [INFO] Time taken to process commentary text: 0.02s
2025-10-14 11:12:46,190 [INFO] Processing commentary text: རབ་ཏུ་སྦྱོར་བའི་མཚན་ཉིད་བསྟན་པ། རབ་ཏུ་སྦྱོར་བའི་མཚན་ཉིད་ནི་ཅི་ལྟར་བྱང་ཆུབ་སེམས་དཔས་གནས་པར་བྱ་ཞེས་བྱ་བ་དེ་ལྟ་བུ་ལ་སོགས་པ་སྟེ། དེ་ལ་གནས་པར་བྱ་བ་ནི་འདུན་པ་དང་སྨོན་ལམ་གྱིས་སོ། །
2025-10-14 11:12:46,205 [INFO] Time taken to process commentary text: 0.02s
2025-10-14 11:12:46,205 [INFO] Processing commentary text: བསྒྲུབ་པར་བྱ་བ་ནི་རྣལ་འབྱོར་ལ་སྙོམས་པར་འཇུག་པ་ལས་སོ། །
2025-10-14 11:12:46,206 [INFO] Time taken to process commentary text: 0.00s
2025-10-14 11:12:46,206 [INFO] Processing commentary text: སེམས་རབ་ཏུ་གཟུང་བར་བྱ་བ་ནི་རྣམ་པར་གཡེང་བ་ཚར་གཅོད་པ་ལས་སོ། །
2025-10-14 11:12:46,207 [INFO] Time taken to process commentary text: 0.00s
2025-10-14 11:12:46,207 [INFO] Processing commentary text: དེ་ལ་འདུན་པ་ནི་མངོན་པར་འདོད་པ་ཡིན་ལ། སྨོན་ལམ་ནི་མངོན་པར་འདོད་པའི་དོན་ལ་སེམས་པས་སེམས་མངོན་པར་འདུ་བྱེད་པ་གང་ཡིན་པའོ། །
2025-10-14 11:12:46,374 [INFO] Time taken to process commentary text: 0.17s
2025-10-14 11:12:46,374 [INFO] Processing commentary text: རྣལ་འབྱོར་ལ་སྙོམས་པར་འཇུག་པ་ནི་རྣམ་པར་མི་རྟོག་པའི་ཏིང་ངེ་འཛིན་གང་ཡིན་པའོ། །
2025-10-14 11:12:46,485 [INFO] Time taken to process commentary text: 0.11s
2025-10-14 11:12:46,485 [INFO] Processing commentary text: རྣམ་པར་གཡེང་བ་ཚར་གཅོད་པ་ནི་སྙོམས་པར་འཇུག་པ་མ་ཡིན་པ་ལ་བསྟོད་པ་ལས་བཟློག་ནས་དེ་ཉིད་དུ་འཇོག་པར་བྱེད་པ་སྟེ། དང་པོས་ནི་ལམ་ཡོངས་སུ་འཛིན་ལ། གཉིས་པས་ལམ་རྫོགས་པར་བྱེད་ཅིང་། གསུམ་པས་ནི་ལམ་མི་ཉམས་པར་ཡོངས་སུ་བསྟན་ཏོ།  །
2025-10-14 11:12:47,052 [INFO] Time taken to process commentary text: 0.57s
2025-10-14 11:12:47,052 [INFO] Processing commentary text: རབ་ཏུ་སྦྱོར་བའི་མཚན་ཉིད་ཀྱི་རྟེན་བསྟན་པ།དེའི་རྟེན་ནི་རབ་ཏུ་སྦྱོར་བའི་མཚན་ཉིད་དེ་ཉིད་ཀྱི་སྟེ་རྟེན་གང་ཡིན་པ་དེ་ཡང་རྣམ་པ་བཅོ་བརྒྱད་དུ་རིག་པར་བྱའོ། །
2025-10-14 11:12:47,363 [INFO] Time taken to process commentary text: 0.31s
2025-10-14 11:12:47,363 [INFO] Processing commentary text: འདི་ལྟ་སྟེ། སེམས་བསྐྱེད་པ་དང་། ཕ་རོལ་ཏུ་ཕྱིན་པའི་སྦྱོར་བ་དང་། གཟུགས་ཀྱི་སྐུ་ཐོབ་པར་འདུན་པ་དང་། ཆོས་ཀྱི་སྐུ་ཐོབ་པར་འདུན་པ་དང་། བསྒོམ་པའི་ཁྱད་པར་རྟོགས་པ་ལ་མངོན་པའི་ང་རྒྱལ་མེད་པ་ཉིད་དང་། སངས་རྒྱས་འབྱུང་བ་མཉེས་པར་བྱེད་པ་ཉིད་དང་། ཞིང་ཡོངས་སུ་དག་པའི་སྨོན་ལམ་དང་། སེམས་ཅན་ཡོངས་སུ་སྨིན་པར་བྱེད་པ་དང་། ཕྱི་རོལ་པའི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པ་དང་།གཟུགས་ཀྱི་སེམས་ཅན་གྱི་ལུས་ལ་རིལ་པོར་འཛིན་པ་དང་བྲལ་བའི་སྦྱོར་བ་དང་། དེ་བཞིན་གཤེགས་པ་མཆོད་ཅིང་བསྙེན་བཀུར་བ་དང་། དུབ་པའི་ཡོངས་སུ་གདུང་བ་ལ་བརྩོན་པ་བཟློག་ནས་མ་བརྩམས་པའི་རྙེད་པ་དང་བཀུར་སྟིས་དབེན་པ་དང་། སྡུག་བསྔལ་བཟོད་པ་ཉིད་དང་། ཏིང་ངེ་འཛིན་གྱི་རོ་མྱང་བས་དབེན་པ་དང་། མངོན་པར་རྟོགས་པའི་དུས་སུ་བདག་གོ་སྙམ་དུ་འཛིན་པས་དབེན་པ་དང་། གདམས་ངག་ཡོངས་སུ་ཚོལ་བ་དང་། མངོན་པར་རྟོགས་པ་དང་། དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བའོ། །
2025-10-14 11:12:58,941 [INFO] Time taken to process commentary text: 11.58s
2025-10-14 11:12:58,941 [INFO] Processing commentary text: རྣམ་པ་བཅོ་བརྒྱད་པོ་འདི་རྣམས་ནི་རྟེན་ཏེ། གང་ལ་བྱང་ཆུབ་སེམས་དཔའ་གནས་པར་བྱ་བ་དང་། བསྒྲུབ་པར་བྱ་བ་དང་།  སེམས་རབ་ཏུ་གཟུང་བར་བྱ་བ་ཡིན་ནོ། །
2025-10-14 11:12:59,223 [INFO] Time taken to process commentary text: 0.28s
2025-10-14 11:12:59,223 [INFO] Processing commentary text: སེམས་ཅན་ཐམས་ཅད་ཡོངས་སུ་མྱ་ངན་ལས་བཟླ་བའི་ཕྱིར་སེམས་བསྐྱེད་ནས་ཕ་རོལ་ཏུ་ཕྱིན་པ་རྣམས་ལ་རབ་ཏུ་སྦྱོར་ཞིང་དེ་བཞིན་གཤེགས་པའི་གཟུགས་ཀྱི་སྐུ་འམ་ཆོས་ཀྱི་སྐུ་རྟོགས་པར་འདུན་པ་སྐྱེད་པར་བྱེད་ལ། མངོན་པར་རྟོགས་པའི་གེགས་ཀྱིས་སེམས་རྣམ་པར་དབེན་པར་བྱེད་ཅིང་མངོན་པའི་ང་རྒྱལ་བསལ་ནས་མཐར་ཐུག་པར་བྱ་བའི་ཕྱིར་སེམས་རྣམ་པར་དབེན་པ་མངོན་པར་རྟོགས་པའི་གདམས་ངག་ཡོངས་སུ་ཚོལ་ལ། དེ་ལས་ནི་མངོན་པར་རྟོགས་པར་བྱེད་དེ་དེ་ལས་གོང་དུ་སངས་རྒྱས་ཀྱིས་ཡོངས་སུ་ཚོལ་བར་བྱེད་དེ་དེ་ལྟར་འདི་དང་འདི་རྣམས་ཀྱི་རིམ་པ་ཤེས་པར་བྱའོ། །
2025-10-14 11:13:03,637 [INFO] Time taken to process commentary text: 4.41s
2025-10-14 11:13:03,637 [INFO] Processing commentary text: དེ་ལ་སེམས་བསྐྱེད་པའི་དབང་དུ་བྱས་ནས་བྱང་ཆུབ་སེམས་དཔའ་འདི་ལྟར་སེམས་བསྐྱེད་པར་བྱའོ་ཞེས་བྱ་བ་དེ་ལྟ་བུ་ལ་སོགས་པ་གང་གསུངས་པ་ཡིན་ནོ། །
2025-10-14 11:13:03,644 [INFO] Time taken to process commentary text: 0.01s
2025-10-14 11:13:03,644 [INFO] Processing commentary text: ཕ་རོལ་ཏུ་ཕྱིན་པ་སྦྱོར་བའི་དབང་དུ་བྱས་ནས། བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་བྱ་བ་གསུངས་པ་ཡིན་ནོ། །
2025-10-14 11:13:03,651 [INFO] Time taken to process commentary text: 0.01s
2025-10-14 11:13:03,651 [INFO] Processing commentary text: གཟུགས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། རབ་འབྱོར་དེ་ཇི་སྙམ་དུ་སེམས །མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་པ་ཡིན་ནོ། །
2025-10-14 11:13:03,679 [INFO] Time taken to process commentary text: 0.03s
2025-10-14 11:13:03,679 [INFO] Processing commentary text: ཆོས་ཀྱི་སྐུ་ཡང་རྣམ་པ་གཉིས་ཏེ།བསྟན་པའི་ཆོས་ཀྱི་སྐུ་དང་། རྟོགས་པའི་ཆོས་ཀྱི་སྐུའོ། །དེ་ལ་རྟོགས་པའི་ཆོས་ཀྱི་སྐུ་ཡང་རྣམ་པ་གཉིས་ཏེ། ཡེ་ཤེས་ཀྱི་རང་བཞིན་དང་། བསོད་ནམས་ཀྱི་རང་བཞིན་ནོ། །
2025-10-14 11:13:04,079 [INFO] Time taken to process commentary text: 0.40s
2025-10-14 11:13:04,079 [INFO] Processing commentary text: དེ་ལ་བསྟན་པའི་ཆོས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། བཅོམ་ལྡན་འདས་མ་འོངས་པའི་དུས་ན་སེམས་ཅན་གང་ལ་ལ་འབྱུང་བར་འགྱུར་བ་མཆིས་སམ་ཞེས་བྱ་བ་དེ་ལྟ་བུ་ལ་སོགས་པ་གསུངས་པ་ཡིན་ནོ། །
2025-10-14 11:13:04,112 [INFO] Time taken to process commentary text: 0.03s
2025-10-14 11:13:04,112 [INFO] Processing commentary text: ཕྱིན་ཅི་མ་ལོག་པའི་དོན་གྱི་འདུ་ཤེས་ཀྱང་འདིར་ཡང་དག་པའི་འདུ་ཤེས་སུ་རིག་པར་བྱ་སྟེ། སྒྲ་ཇི་བཞིན་མ་ཡིན་པའི་དོན་དུ་མངོན་པར་ཞེན་པས་འདི་དག་ཡང་དག་པའོ་སྙམ་པའི་འདུ་ཤེས་སོ། །
2025-10-14 11:13:04,464 [INFO] Time taken to process commentary text: 0.35s
2025-10-14 11:13:04,464 [INFO] Processing commentary text: ཡེ་ཤེས་ཀྱི་རང་བཞིན་གྱི་ཆོས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། དེ་བཞིན་གཤེགས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་འགའ་ཞིག་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:04,545 [INFO] Time taken to process commentary text: 0.08s
2025-10-14 11:13:04,546 [INFO] Processing commentary text: བསོད་ནམས་ཀྱི་རང་བཞིན་གྱི་ཆོས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཞེས་བྱ་བ་ལ་སོགས་པ་གསུངས་སོ། །
2025-10-14 11:13:04,603 [INFO] Time taken to process commentary text: 0.06s
2025-10-14 11:13:04,603 [INFO] Processing commentary text: བསྒོམས་པས་ཁྱད་པར་རྟོགས་པ་ལ་མངོན་པའི་ང་རྒྱལ་མེད་པའི་དབང་དུ་བྱས་ནས།  རྒྱུན་དུ་ཞུགས་པ་འདི་སྙམ་དུ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:04,650 [INFO] Time taken to process commentary text: 0.05s
2025-10-14 11:13:04,650 [INFO] Processing commentary text: སངས་རྒྱས་འབྱུང་བ་མཉེས་པར་བྱེད་པ་ཉིད་ཀྱི་དབང་དུ་བྱས་ནས། དེ་བཞིན་གཤེགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ལས་གང་བླངས་པའི་ཆོས་དེ་གང་ཡང་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:04,803 [INFO] Time taken to process commentary text: 0.15s
2025-10-14 11:13:04,803 [INFO] Processing commentary text: ཞིང་ཡོངས་སུ་དག་པའི་སྨོན་ལམ་གྱི་དབང་དུ་བྱས་ནས །རབ་འབྱོར་བྱང་ཆུབ་སེམས་དཔའ་གང་ལ་ལ་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་པོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:04,882 [INFO] Time taken to process commentary text: 0.08s
2025-10-14 11:13:04,883 [INFO] Processing commentary text: སེམས་ཅན་ཡོངས་སུ་སྨིན་པར་བྱེད་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་མི་ཞིག་གིས་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:04,917 [INFO] Time taken to process commentary text: 0.03s
2025-10-14 11:13:04,917 [INFO] Processing commentary text: ཕྱི་རོལ་པའི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པའི་དབང་དུ་མཛད་ནས། རབ་འབྱོར་འདི་ཇི་སྙམ་དུ་སེམས་ གངྒཱའི་ཀླུང་གི་བྱེ་མ་ཇི་སྙེད་པ་དེ་སྙེད་ཀྱི་གངྒཱའི་ཀླུང་དུ་གྱུར་ལ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:05,085 [INFO] Time taken to process commentary text: 0.17s
2025-10-14 11:13:05,085 [INFO] Processing commentary text: གཟུགས་ཀྱི་སེམས་ཅན་གྱི་ལུས་ལ་རིལ་པོར་འཛིན་པ་དང་བྲལ་བའི་སྦྱོར་བའི་དབང་དུ་བྱས་ནས། ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་རྣམས་ཇི་སྙེད་ཡོད་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:05,316 [INFO] Time taken to process commentary text: 0.23s
2025-10-14 11:13:05,316 [INFO] Processing commentary text: དེ་བཞིན་གཤེགས་པ་མཆོད་ཅིང་བསྙེན་བཀུར་བའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་བལྟ་འམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:05,534 [INFO] Time taken to process commentary text: 0.22s
2025-10-14 11:13:05,534 [INFO] Processing commentary text: དུབ་པ་དང་ཡོངས་སུ་གདུང་བ་ལ་བརྩོན་པ་བཟློག་ནས་མ་བརྩམས་པའི་རྙེད་པ་དང་བཀུར་སྟིས་དབེན་པའི་དབང་དུ་བྱས་ནས །ཡང་རབ་འབྱོར་སྐྱེས་པ་འམ་བུད་མེད་གང་གིས་ལུས་གངྒཱའི་ཀླུང་གི་བྱེ་མ་སྙེད་ཡོངས་སུ་བཏང་ཞེས་བྱ་བ་ལ་སོགས་པ་གསུངས་སོ། །
2025-10-14 11:13:05,741 [INFO] Time taken to process commentary text: 0.21s
2025-10-14 11:13:05,741 [INFO] Processing commentary text: དེ་ལ་དུབ་པ་ནི་ལུས་ཀྱི་ཡིན་ལ་ཡོངས་སུ་གདུང་བ་ནི་སེམས་ཀྱི་སྟེ། དེ་དག་ལ་བརྩོན་པ་བཟློག་ནས་མ་བརྩམས་པའི་སྡུག་བསྔལ་ལ་བཟོད་པའི་དབང་དུ་བྱས་ནས། ཡང་རབ་འབྱོར་དེ་བཞིན་གཤེགས་པའི་ཕ་རོལ་ཏུ་ཕྱིན་པ་གང་ཡིན་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:05,996 [INFO] Time taken to process commentary text: 0.25s
2025-10-14 11:13:05,996 [INFO] Processing commentary text: ཏིང་ངེ་འཛིན་གྱི་རོ་མྱོང་བས་དབེན་པའི་དབང་དུ་བྱས་ནས །ཡང་རབ་འབྱོར་སྐྱེས་པའམ་བུད་མེད་གང་ཞིག་ལུས་གང་གཱའི་ཀླུང་གི་བྱེ་མ་སྙེད་ཅེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:06,123 [INFO] Time taken to process commentary text: 0.13s
2025-10-14 11:13:06,123 [INFO] Processing commentary text: མངོན་པར་རྟོགས་པའི་དུས་སུ་བདག་གོ་སྙམ་དུ་འཛིན་པས་དབེན་པའི་དབང་དུ་བྱས་ནས། བཅོམ་ལྡན་འདས་བྱང་ཆུབ་སེམས་དཔས་ཇི་ལྟར་གནས་པར་བགྱི་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:06,271 [INFO] Time taken to process commentary text: 0.15s
2025-10-14 11:13:06,271 [INFO] Processing commentary text: གདམས་ངག་ཡོངས་སུ་ཚོལ་བའི་དབང་དུ་བྱས་ནས། དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:06,614 [INFO] Time taken to process commentary text: 0.34s
2025-10-14 11:13:06,615 [INFO] Processing commentary text: མངོན་པར་རྟོགས་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་མི་ཞིག་ལུས་དང་ལྡན་ཞིང་ལུས་ཆེན་པོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:06,739 [INFO] Time taken to process commentary text: 0.13s
2025-10-14 11:13:06,740 [INFO] Processing commentary text: དེ་ལ་ལུས་དང་ལྡན་པ་ནི་ལུས་ཐོབ་པ་སྟེ་ལུས་རྫོགས་པ་ཤིན་ཏུ་མཐར་ཐུག་པའི་གནས་གྱུར་པ་ཐོབ་པའི་ཕྱིར་རོ། །
2025-10-14 11:13:06,841 [INFO] Time taken to process commentary text: 0.10s
2025-10-14 11:13:06,841 [INFO] Processing commentary text: ལུས་ཆེ་བ་ནི་སེམས་ཅན་ཐམས་ཅད་ཀྱི་ལུས་ཉེ་བར་ལེན་པའི་ཕྱིར་རོ། །
2025-10-14 11:13:06,861 [INFO] Time taken to process commentary text: 0.02s
2025-10-14 11:13:06,861 [INFO] Processing commentary text: དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བར་རིག་པར་བྱ་སྟེ །སངས་རྒྱས་ཀྱི་ས་དེ་ཡང་། ཕུན་སུམ་ཚོགས་པ་དྲུག་གིས་ཡོངས་སུ་བསྡུས་པ་གནས་གྱུར་པའོ། །
2025-10-14 11:13:07,153 [INFO] Time taken to process commentary text: 0.29s
2025-10-14 11:13:07,153 [INFO] Processing commentary text: ཕུན་སུམ་ཚོགས་པ་དྲུག་ནི་འདི་ལྟ་སྟེ། ཞིང་ཡོངས་སུ་དག་པ་ཕུན་སུམ་ཚོགས་པ་དང་། བླ་ན་མེད་པའི་མཐོང་བ་དང་ཡེ་ཤེས་ཡོངས་སུ་དག་པ་ཕུན་སུམ་ཚོགས་པ་དང་། །བསོད་ནམས་ཀྱི་ཕུང་པོ་ལ་དབང་ཕུན་སུམ་ཚོགས་པ་དང་། སྐུ་ཕུན་སུམ་ཚོགས་པ་དང་། གསུང་ཕུན་སུམ་ཚོགས་པ་དང་ །ཐུགས་ཕུན་སུམ་ཚོགས་པའོ། །
2025-10-14 11:13:07,896 [INFO] Time taken to process commentary text: 0.74s
2025-10-14 11:13:07,896 [INFO] Processing commentary text: ཐུགས་ཕུན་སུམ་ཚོགས་པ་དེ་ཡང་དྲན་པ་ཉེ་བར་གཞག་པ་དང་། མངོན་པར་རྫོགས་པར་བྱང་ཆུབ་པ་དང་། དོན་ཆེན་པོའི་ཆོས་སུ་གདགས་པ་དང་། དོན་ཆེན་པོའི་གདམས་ངག་ཏུ་གདགས་པ་དང་ །ཆོས་ཀྱི་སྐུ་ཡོངས་སུ་བསྡུས་པ་དང་། མྱ་ངན་ལས་འདས་པ་དང་འཁོར་བ་ལ་རབ་ཏུ་མི་གནས་པ་དང་། རྒྱུ་བ་དང་གནས་ཡོངས་སུ་དག་པར་རིག་པར་བྱ་སྟེ། རྒྱུ་བ་དང་གནས་པ་ཡོངས་སུ་དག་པ་ཡང་རྒྱུ་བ་དང་གནས་པའི་སྤྱོད་ལམ་དང་། གཟུགས་དང་མིང་ལ་རྣམ་པར་བསྒོམ་པའི་དབང་འབྱོར་བ་ཉིད་ཀྱི་རྒྱུ་བ་དང་གནས་པ་དང་ །ཀུན་ནས་ཉོན་མོངས་པ་མེད་པའི་རྒྱུ་བ་དང་གནས་པ་རྣམས་སུ་རིག་པར་བྱའོ། །
2025-10-14 11:13:12,591 [INFO] Time taken to process commentary text: 4.69s
2025-10-14 11:13:12,591 [INFO] Processing commentary text: ཀུན་ནས་ཉོན་མོངས་པ་མེད་པ་ཡང་སྟོན་པ་ལ་ཀུན་ནས་ཉོན་མོངས་པ་མེད་པ་དང་། འཁོར་བའི་ཀུན་ནས་ཉོན་མོངས་པ་མེད་པ་དག་ཏུ་རིག་པར་བྱའོ། །
2025-10-14 11:13:12,750 [INFO] Time taken to process commentary text: 0.16s
2025-10-14 11:13:12,750 [INFO] Processing commentary text: དེ་ལ་ཞིང་ཡོངས་སུ་དག་པ་ཕུན་སུམ་ཚོགས་པའི་དབང་དུ་བྱས་ནས །རབ་འབྱོར་བྱང་ཆུབ་སེམས་དཔའ་གང་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་པོ་ཞེས་ཟེར་ན་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:13,044 [INFO] Time taken to process commentary text: 0.29s
2025-10-14 11:13:13,044 [INFO] Processing commentary text: བླ་ན་མེད་པའི་མཐོང་བ་ཡོངས་སུ་དག་པ་ཕུན་སུམ་ཚོགས་པའི་དབང་དུ་མཛད་ནས། རབ་འབྱོར་འདི་ཇི་སྙམ་དུ་སེམས། དེ་བཞིན་གཤེགས་པ་ལ་ཤའི་སྤྱན་མངའ་སྙམ་མམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:13,256 [INFO] Time taken to process commentary text: 0.21s
2025-10-14 11:13:13,256 [INFO] Processing commentary text: བླ་ན་མེད་པའི་ཡེ་ཤེས་ཡོངས་སུ་དག་པ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས། གང་གཱའི་ཀླུང་གི་བྱེ་མ་ཇི་སྙེད་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:13,473 [INFO] Time taken to process commentary text: 0.22s
2025-10-14 11:13:13,473 [INFO] Processing commentary text: བསོད་ནམས་ཀྱི་ཕུང་པོ་ལ་དབང་བའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:13,653 [INFO] Time taken to process commentary text: 0.18s
2025-10-14 11:13:13,653 [INFO] Processing commentary text: དཔེ་བྱད་ཀྱི་སྐུ་ཕུན་སུམ་ཚོགས་པའི་དབང་དུ་བྱས་ནས །རབ་འབྱོར་དེ་ཇི་སྙམ་དུ་སེམས།  གཟུགས་ཀྱི་སྐུ་ཡོངས་སུ་གྲུབ་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:13,855 [INFO] Time taken to process commentary text: 0.20s
2025-10-14 11:13:13,855 [INFO] Processing commentary text: མཚན་གྱི་སྐུ་ཕུན་སུམ་ཚོགས་པའི་དབང་དུ་མཛད་ནས། རབ་འབྱོར་དེ་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:14,033 [INFO] Time taken to process commentary text: 0.18s
2025-10-14 11:13:14,033 [INFO] Processing commentary text: གསུང་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པ་འདི་སྙམ་དུ་ངས་ཆོས་བསྟན་ཏོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:14,201 [INFO] Time taken to process commentary text: 0.17s
2025-10-14 11:13:14,202 [INFO] Processing commentary text: ཐུགས་ཕུན་སུམ་ཚོགས་པ་དྲན་པ་ཉེ་བར་གཞག་པའི་དབང་དུ་བྱས་ནས། རབ་འབྱོར་དེ་དག་ནི་སེམས་ཅན་ཡང་མ་ཡིན །སེམས་ཅན་མེད་པ་ཡང་མ་ཡིན་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:14,387 [INFO] Time taken to process commentary text: 0.19s
2025-10-14 11:13:14,387 [INFO] Processing commentary text: མངོན་པར་རྫོགས་པར་བྱང་ཆུབ་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:14,809 [INFO] Time taken to process commentary text: 0.42s
2025-10-14 11:13:14,810 [INFO] Processing commentary text: དོན་ཆེན་པོའི་ཆོས་སུ་གདགས་པའི་དབང་དུ་བྱས་ནས། ཡང་རབ་འབྱོར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རིའི་རྒྱལ་པོ་རི་རབ་ཇི་སྙེད་ཡོད་པ་ཞེས་བྱ་བ་ལ་སོགས་པ་དེ་ལྟ་བུ་གསུངས་སོ། །
2025-10-14 11:13:15,071 [INFO] Time taken to process commentary text: 0.26s
2025-10-14 11:13:15,071 [INFO] Processing commentary text: དོན་ཆེན་པོའི་གདམས་ངག་ཏུ་གདགས་པའི་དབང་དུ་བྱས་ནས། རབ་འབྱོར་དེ་ཇི་སྙམ་དུ་སེམས།  དེ་བཞིན་གཤེགས་པ་འདི་སྙམ་དུ་ངས་སེམས་ཅན་རྣམས་བཀྲོལ་ལོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:15,281 [INFO] Time taken to process commentary text: 0.21s
2025-10-14 11:13:15,281 [INFO] Processing commentary text: ཆོས་ཀྱི་སྐུ་ཡོངས་སུ་བསྡུས་པའི་དབང་དུ་བྱས་ནས །རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:15,473 [INFO] Time taken to process commentary text: 0.19s
2025-10-14 11:13:15,473 [INFO] Processing commentary text: རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ་སྙམ་དུ་ཞེས་བྱ་སྟེ། ཡང་དོན་ཅི་ཞིག་ཡིན་ཞེ་ན། མཚན་ཕུན་སུམ་ཚོགས་པའི་བདག་ཉིད་ཅན་གྱི་བྱང་ཆུབ་ཀྱང་མཚན་ཕུན་སུམ་ཚོགས་པའི་རྒྱུ་ཅན་ནོ་ཞེས་བྱ་བ་ཡོངས་སུ་གསལ་བར་བྱེད་པའི་དོན་ཏོ། །
2025-10-14 11:13:16,741 [INFO] Time taken to process commentary text: 1.27s
2025-10-14 11:13:16,741 [INFO] Processing commentary text: མྱ་ངན་ལས་འདས་པ་ལ་རབ་ཏུ་མི་གནས་པའི་དབང་དུ་བྱས་ནས། ཡང་རབ་འབྱོར་ཁྱོད་འདི་སྙམ་དུ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་ཆོས་ལ་ལ་ཞིག་རྣམ་པར་བཤིག་གམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:17,087 [INFO] Time taken to process commentary text: 0.35s
2025-10-14 11:13:17,087 [INFO] Processing commentary text: འཁོར་བ་ལ་རབ་ཏུ་མི་གནས་པའི་དབང་དུ་བྱས་ནས། རབ་འབྱོར་བྱང་ཆུབ་སེམས་དཔས་བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བྱའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:17,286 [INFO] Time taken to process commentary text: 0.20s
2025-10-14 11:13:17,286 [INFO] Processing commentary text: ཡོངས་སུ་གཟུང་བར་བྱ་བ་ནི་རབ་འབྱོར་གཟུང་བར་བྱ་བ་མ་ཡིན་ཞེས་པ་ནི་ལམ་གྱིས་གཟུང་བར་བྱ་བ་མ་ཡིན་ཏེ། བསོད་ནམས་ཀྱི་ཕུང་པོ་ཇི་ལྟ་བ་བཞིན་དུ་འདི་དག་ཀྱང་ཡང་དག་པར་སྐྱེ་བར་མི་འགྱུར་རོ། །
2025-10-14 11:13:17,619 [INFO] Time taken to process commentary text: 0.33s
2025-10-14 11:13:17,619 [INFO] Processing commentary text: རྒྱུ་བ་དང་གནས་པ་ཡོངས་སུ་དག་པ་སྤྱོད་ལམ་གྱི་རྒྱུ་བ་དང་གནས་པ་ཡིན་པའི་དབང་དུ་བྱས་ནས། གང་ལ་ལ་ཞིག་དེ་བཞིན་གཤེགས་པ་བཞུད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:17,839 [INFO] Time taken to process commentary text: 0.22s
2025-10-14 11:13:17,839 [INFO] Processing commentary text: གཟུགས་དང་མིང་རྣམ་པར་བསྒོམ་པ་ལ་དབང་བས་རྒྱུ་བ་དང་གནས་པའི་དབང་དུ་བྱས་ནས། ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་རྣམས་ཇི་སྙེད་ཡོད་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:18,347 [INFO] Time taken to process commentary text: 0.51s
2025-10-14 11:13:18,347 [INFO] Processing commentary text: འཁོར་བའི་ཀུན་ནས་ཉོན་མོངས་པ་མེད་པའི་རྒྱུ་བ་དང་གནས་པ་རྣམས་ལས་སྟོན་པ་ལ་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། ཡང་རབ་འབྱོར་བྱང་ཆུབ་སེམས་དཔའ་གང་དཔག་ཏུ་མེད་པ་དང་གྲངས་མེད་པའི་འཇིག་རྟེན་གྱི་ཁམས་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:18,863 [INFO] Time taken to process commentary text: 0.52s
2025-10-14 11:13:18,863 [INFO] Processing commentary text: འཁོར་བའི་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། སྐར་མ་རབ་རིབ་མར་མེ་དང་། སྒྱུ་མ་ཟིལ་པ་ཆུ་བུར་དང་། རྨི་ལམ་གློག་དང་སྤྲིན་ལྟ་བུར། འདུས་བྱས་དེ་ལྟར་བལྟ་བར་བྱ།  ཞེས་བྱ་བའི་ཚིགས་སུ་བཅད་པ་འདིས་འདུས་བྱས་ཀྱི་མཚན་ཉིད་རྣམ་པ་བཞི་བསྟན་ཏེ།  ངོ་བོ་ཉིད་ཀྱི་མཚན་ཉིད་དང་ །ཆགས་པའི་གནས་མ་ཡིན་པའི་རོ་མྱང་བའི་མཚན་ཉིད་དང་། ཉེས་དམིགས་ཀྱི་རྗེས་སུ་འགྲོ་བའི་མཚན་ཉིད་དང་། ངེས་པར་འབྱུང་བའི་རྗེས་སུ་འགྲོ་བའི་མཚན་ཉིད་དོ། །
2025-10-14 11:13:21,505 [INFO] Time taken to process commentary text: 2.64s
2025-10-14 11:13:21,505 [INFO] Processing commentary text: དེ་ལ་ངོ་བོ་ཉིད་ཀྱི་མཚན་ཉིད་ནི་མཚན་མ་དང་བཅས་པའི་ལྟ་བ་ནི་རྣམ་པར་ཤེས་པའོ། །
2025-10-14 11:13:21,615 [INFO] Time taken to process commentary text: 0.11s
2025-10-14 11:13:21,615 [INFO] Processing commentary text: དེ་ལ་མཚན་མ་ནི་སྐར་མ་ལྟ་བུར་བལྟ་བར་བྱ་སྟེ། དོན་གང་གིས་ཤེ་ན །མི་ཤེས་པའི་མུན་པ་ལ་དེ་སྣང་བར་འགྱུར་བའི་ཕྱིར་དང་། ཡེ་ཤེས་ཀྱི་སྣང་བ་ལ་ཡོད་ཀྱང་མི་སྣང་བར་འགྲོ་བའི་ཕྱིར་རོ། །
2025-10-14 11:13:21,997 [INFO] Time taken to process commentary text: 0.38s
2025-10-14 11:13:21,997 [INFO] Processing commentary text: གང་ཟག་དང་ཆོས་སུ་ལྟ་བ་ནི་རབ་རིབ་ཅན་བཞིན་དུ་བལྟ་བར་བྱ་སྟེ།   དོན་གང་གིས་ཤེ་ན། ཡོད་པར་མ་གྱུར་པའི་དོན་འཛིན་པར་བྱེད་པའི་ཕྱིར་རོ། །
2025-10-14 11:13:22,170 [INFO] Time taken to process commentary text: 0.17s
2025-10-14 11:13:22,170 [INFO] Processing commentary text: རྣམ་པར་ཤེས་པ་ནི་མར་མེ་དང་འདྲ་བར་བལྟ་བར་བྱ་སྟེ། དོན་གང་གིས་ཤེ་ན། སྲེད་པའི་སྣུམ་གྱི་ཉེ་བར་ལེན་པ་ལ་བརྟེན་ནས་འབར་བའི་ཕྱིར་རོ། །
2025-10-14 11:13:22,337 [INFO] Time taken to process commentary text: 0.17s
2025-10-14 11:13:22,338 [INFO] Processing commentary text: དེ་ལ་ཆགས་པའི་གནས་མ་ཡིན་པའི་རོ་མྱང་བའི་མཚན་ཉིད་ནི་ཕྱིན་ཅི་ལོག་ཏུ་གཞག་པར་བྱ་བའི་ཡུལ་མྱང་བ་སྟེ། དེ་སྒྱུ་མ་བཞིན་དུ་བལྟ་བར་བྱ་སྟེ།  དོན་གང་གིས་ཤེ་ན། ཕྱིན་ཅི་ལོག་གི་སྣང་བ་ཡིན་པའི་ཕྱིར་རོ། །
2025-10-14 11:13:22,774 [INFO] Time taken to process commentary text: 0.44s
2025-10-14 11:13:22,774 [INFO] Processing commentary text: དེ་ལ་ཉེས་དམིགས་ཀྱི་རྗེས་སུ་འགྲོ་བའི་མཚན་ཉིད་ནི་མི་རྟག་པའི་རྗེས་སུ་འགྲོ་བའི་ཕྱིར་དང་། སྡུག་བསྔལ་གྱི་རྗེས་སུ་འགྲོ་བའི་ཡང་ཕྱིར་རོ། །
2025-10-14 11:13:23,071 [INFO] Time taken to process commentary text: 0.30s
2025-10-14 11:13:23,071 [INFO] Processing commentary text: དེ་ལ་ཟིལ་པ་ལྟ་བུ་ཉིད་ཀྱིས་ན་ལུས་སྐད་ཅིག་གིས་མི་རྟག་པ་དང་རྗེས་སུ་འབྲེལ་བའི་དེ་ཁོ་ན་ཉིད་ཡོངས་སུ་གསལ་བར་བྱས་སོ། །
2025-10-14 11:13:23,233 [INFO] Time taken to process commentary text: 0.16s
2025-10-14 11:13:23,234 [INFO] Processing commentary text: ཆུ་བུར་ལྟ་བུ་ཡིན་པ་ཉིད་ཀྱིས་ཚོར་བ་སྡུག་བསྔལ་དང་རྗེས་སུ་འབྲེལ་བ་ཉིད་ནི་ཆུ་བུར་ལྟ་བུའོ། །
2025-10-14 11:13:23,378 [INFO] Time taken to process commentary text: 0.14s
2025-10-14 11:13:23,378 [INFO] Processing commentary text: གང་ཅུང་ཟད་ཚོར་བ་འདི་ནི་འདིར་སྡུག་བསྔལ་ལོ་ཞེས་བྱས་ནས་སྡུག་བསྔལ་རྣམ་པ་གསུམ་གྱིས་ཅི་རིགས་པར་ཚོར་བ་སྡུག་བསྔལ་ཏེ། དེ་ལ་སྐྱེ་བ་ལས་བྱུང་བ་ནི་སྡུག་བསྔལ་གྱི་སྡུག་བསྔལ་ཉིད་དོ། །
2025-10-14 11:13:23,744 [INFO] Time taken to process commentary text: 0.37s
2025-10-14 11:13:23,744 [INFO] Processing commentary text: འབྲལ་བ་ལས་བྱུང་བ་ནི་འགྱུར་བའི་སྡུག་བསྔལ་ཉིད་དོ། །
2025-10-14 11:13:23,771 [INFO] Time taken to process commentary text: 0.03s
2025-10-14 11:13:23,771 [INFO] Processing commentary text: ཡང་དག་པར་སྦྱོར་བ་དང་མ་བྲལ་བ་ལས་བྱུང་བ་ནི་འདུ་བྱེད་ཀྱི་སྡུག་བསྔལ་ཉིད་དོ། །
2025-10-14 11:13:23,883 [INFO] Time taken to process commentary text: 0.11s
2025-10-14 11:13:23,883 [INFO] Processing commentary text: དེ་ཡང་བསམ་གཏན་བཞི་དང་གཟུགས་མེད་པ་ལ་ཡང་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པའི་ཚོར་བ་གཙོ་བོ་ཉིད་ཀྱིས་རྣམ་པར་བཞག་གོ །དེ་ལ་ངེས་པར་འབྱུང་བའི་རྗེས་སུ་འགྲོ་བའི་མཚན་ཉིད་ནི། གང་ཟག་དང་ཆོས་ཀྱི་བདག་མེད་པ་དང་རྗེས་སུ་འབྲེལ་བ་ལ་དམིགས་པས་ངེས་པར་འབྱུང་བའི་ཕྱིར་བདག་མེད་པ་ནི་ངེས་པར་འབྱུང་བའི་མཚན་ཉིད་དུ་བཤད་དོ། །
2025-10-14 11:13:25,284 [INFO] Time taken to process commentary text: 1.40s
2025-10-14 11:13:25,284 [INFO] Processing commentary text: དེ་ལ་རྗེས་སུ་འགྲོ་བ་ཡང་འདས་པ་ལ་སོགས་པའི་འདུ་བྱེད་རྣམས་རྨི་ལམ་ལ་སོགས་པ་ལྟ་བུ་ཉིད་དུ་ཡོངས་སུ་གསལ་བར་བྱས་སོ། །དེ་ལ་འདས་པའི་འདུ་བྱེད་རྣམས་ནི་དྲན་པ་ལ་གནས་པ་ཉིད་ཀྱིས་རྨི་ལམ་ལྟ་བུའོ། །
2025-10-14 11:13:25,689 [INFO] Time taken to process commentary text: 0.41s
2025-10-14 11:13:25,689 [INFO] Processing commentary text: ད་ལྟར་བྱུང་བ་ནི་དུས་ཡུན་རིང་དུ་མི་གནས་པ་ཉིད་ཀྱིས་གློག་ལྟ་བུའོ། །
2025-10-14 11:13:25,720 [INFO] Time taken to process commentary text: 0.03s
2025-10-14 11:13:25,721 [INFO] Processing commentary text: མ་འོངས་པ་ནི་དེའི་ས་བོན་གནས་ངན་ལེན་གྱིས་ནམ་མཁའ་ལྟ་བུའི་སེམས་ལ་གཡོགས་པར་བྱེད་པ་ཉིད་ཀྱིས་སྤྲིན་ལྟ་བུའོ། །
2025-10-14 11:13:25,870 [INFO] Time taken to process commentary text: 0.15s
2025-10-14 11:13:25,870 [INFO] Processing commentary text: དེ་ལྟར་ན་དུས་གསུམ་གྱི་འདུས་བྱས་ཐམས་ཅད་ཀྱི་འཇུག་པ་ཡོངས་སུ་ཤེས་པའི་ཕྱིར་འདི་རྣམས་བདག་མེད་པར་རྟོགས་པར་བྱའོ་ཞེས་ངེས་པར་འབྱུང་བའི་རྗེས་སུ་འགྲོ་བའི་མཚན་ཉིད་ཡོངས་སུ་གསལ་བར་བསྟན་པ་ཡིན་ནོ། །
2025-10-14 11:13:26,289 [INFO] Time taken to process commentary text: 0.42s
2025-10-14 11:13:26,290 [INFO] Processing commentary text: དེ་དང་དེ་རྣམས་ཀྱི་རྟེན་རྣམས་ནི་མངོན་པར་འདྲ་བ་གསལ་བར་བྱེད་པའི་རྟེན་ཡིན་ཏེ། ཡོངས་སུ་འཛིན་པའི་རྟེན་དང་ །ཕ་རོལ་ཏུ་ཕྱིན་པ་རྣམ་པར་དག་པའི་རྟེན་དང་། འདུན་པའི་རྟེན་དང་། གེགས་ཀྱིས་དབེན་པའི་རྟེན་དང་། བསམ་པ་རྣམ་པར་དག་པའི་རྟེན་དང་། མཐར་ཐུག་པའི་རྟེན་དང་ །རྒྱ་ཆེ་བའི་རྟེན་དང་ཟབ་པའི་རྟེན་རྣམས་སོ། །ཡོངས་སུ་འཛིན་པའི་རྟེན་ནི་སེམས་བསྐྱེད་པའོ། །
2025-10-14 11:13:28,156 [INFO] Time taken to process commentary text: 1.87s
2025-10-14 11:13:28,156 [INFO] Processing commentary text: ཕ་རོལ་ཏུ་ཕྱིན་པ་རྣམ་པར་དག་པའི་རྟེན་ནི་ཕ་རོལ་ཏུ་ཕྱིན་པའི་སྦྱོར་རོ། །
2025-10-14 11:13:28,238 [INFO] Time taken to process commentary text: 0.08s
2025-10-14 11:13:28,238 [INFO] Processing commentary text: འདུན་པའི་རྟེན་ནི་གཟུགས་དང་ཆོས་སྐུ་ཐོབ་པར་བྱེད་པའོ། །
2025-10-14 11:13:28,263 [INFO] Time taken to process commentary text: 0.02s
2025-10-14 11:13:28,263 [INFO] Processing commentary text: གེགས་ཀྱིས་དབེན་པའི་རྟེན་ནི་ལྷག་མ་བཅུ་གཉིས་སོ། །
2025-10-14 11:13:28,289 [INFO] Time taken to process commentary text: 0.03s
2025-10-14 11:13:28,289 [INFO] Processing commentary text: བསམ་པ་རྣམ་པར་དག་པའི་རྟེན་ནི་མངོན་པར་རྟོགས་པའོ། །
2025-10-14 11:13:28,313 [INFO] Time taken to process commentary text: 0.02s
2025-10-14 11:13:28,313 [INFO] Processing commentary text: མཐར་ཐུག་པའི་རྟེན་ནི་དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བའོ། །
2025-10-14 11:13:28,404 [INFO] Time taken to process commentary text: 0.09s
2025-10-14 11:13:28,404 [INFO] Processing commentary text: རྒྱ་ཆེ་བ་དང་ཟབ་པའི་རྟེན་ནི་ཐམས་ཅད་རྣམས་སོ། །
2025-10-14 11:13:28,431 [INFO] Time taken to process commentary text: 0.03s
2025-10-14 11:13:28,431 [INFO] Processing commentary text: དང་པོར་རེ་ཞིག་རྟེན་ལ་བྱང་ཆུབ་སེམས་དཔས་སེམས་བསྐྱེད་པར་བྱ་སྟེ། སེམས་ཅན་སུ་ཡང་རུང་བ་ཞེས་བྱ་བ་དེ་ལྟ་བུ་ལ་སོགས་པའོ། །འདི་ནི་རྒྱ་ཆེན་པོ་སྟེ། གང་སླར་གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་ཞེས་བྱ་བ་དེ་ལྟ་བུ་ལ་སོགས་པའོ། །འདི་ནི་ཟབ་མོ་སྟེ་རྟེན་གཉིས་པ་ཡང་ཡིན་ནོ། །
2025-10-14 11:13:29,100 [INFO] Time taken to process commentary text: 0.67s
2025-10-14 11:13:29,100 [INFO] Processing commentary text: གང་བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་བྱ་བ་དེ་ལྟ་བུ་ལ་སོགས་པ་གསུངས་ཏེ། འདི་ནི་ཟབ་མོའོ། །
2025-10-14 11:13:29,106 [INFO] Time taken to process commentary text: 0.01s
2025-10-14 11:13:29,106 [INFO] Processing commentary text: གང་སླར་ཡང་དེའི་བསོད་ནམས་ཀྱི་ཕུང་པོ་ནི་ཚད་གཟུང་བར་སླ་བ་མ་ཡིན་ནོ་ཞེས་བྱ་བ་ལ་སོགས་པ་གསུངས་ཏེ་འདི་ནི་རྒྱ་ཆེ་བའོ། །དེ་ལྟར་རྟེན་གཞན་རྣམས་ལ་ཡང་ཟབ་པ་དང་རྒྱ་ཆེ་བར་ཇི་ལྟར་རིགས་པར་རིག་པར་བྱ་སྟེ་རྟེན་བཤད་ཟིན་ཏོ། །
2025-10-14 11:13:29,141 [INFO] Time taken to process commentary text: 0.04s
2025-10-14 11:13:29,141 [INFO] Processing commentary text: གཉེན་པོ་བསྟན་པ།གཉེན་པོ་གང་ཞེ་ན །དེ་ཉིད་སྦྱོར་བའི་མཚན་ཉིད་དང་། དེའི་རྟེན་འཇུག་པ་གཉིས་ཀྱི་གཉེན་པོར་རིག་པར་བྱའོ། །རྣམ་པ་གཉིས་ཀྱིས་ལོག་པར་སྒྲུབ་སྟེ་འཇིག་ཚོགས་ལ་ལྟ་བ་རྣམས་ཀྱང་ངོ་། །
2025-10-14 11:13:29,559 [INFO] Time taken to process commentary text: 0.42s
2025-10-14 11:13:29,559 [INFO] Processing commentary text: ཡང་དག་པར་སྒྲུབ་པ་ན་ལྟ་བ་ནི་འདིར་རྣམ་པར་རྟོག་པ་ལ་འདོད་དོ། །དང་པོར་རེ་ཞིག་རྟེན་ནི་བྱང་ཆུབ་སེམས་དཔས་འདི་ལྟར་སེམས་བསྐྱེད་པར་བྱ་སྟེ། སེམས་ཅན་གང་སུ་ཡང་རུང་བ་རྣམས་ཞེས་བྱ་བ་འདི་ནི་ལོག་པར་སྒྲུབ་པའི་གཉེན་པོའོ། །
2025-10-14 11:13:30,094 [INFO] Time taken to process commentary text: 0.53s
2025-10-14 11:13:30,094 [INFO] Processing commentary text: དེ་ལྟར་སེམས་མ་བསྐྱེད་པ་ནི་ལོག་པའི་སྒྲུབ་པར་འགྱུར་རོ། །
2025-10-14 11:13:30,117 [INFO] Time taken to process commentary text: 0.02s
2025-10-14 11:13:30,118 [INFO] Processing commentary text: གང་སླར་གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་ཞེས་གང་གསུངས་པ་འདི་ནི་ཡང་དག་པའི་ལྟ་བ་སྟེ་ཡང་དག་པར་སྒྲུབ་པ་དང་གཉེན་པོའོ། །
2025-10-14 11:13:30,273 [INFO] Time taken to process commentary text: 0.15s
2025-10-14 11:13:30,273 [INFO] Processing commentary text: འདི་དག་ཀྱང་རྣམ་པར་རྟོག་པས་མངོན་པར་ཞེན་པ་སྟེ་བྱང་ཆུབ་སེམས་དཔས་སྤང་བར་བྱའོ། །
2025-10-14 11:13:30,377 [INFO] Time taken to process commentary text: 0.10s
2025-10-14 11:13:30,377 [INFO] Processing commentary text: སེམས་ཅན་རྣམས་ཡོངས་སུ་མྱ་ངན་ལས་བཟླ་བར་བྱའོ་ཞེས་བྱ་བ་ནི་གཉིས་པ་སྟེ། གང་སྦྱིན་པ་སྦྱིན་པར་བྱའོ་ཞེས་གསུངས་པ་འདི་ནི་ལོག་པར་སྒྲུབ་པའི་གཉེན་པོ་སྟེ། མ་བྱིན་ན་ནི་བྱང་ཆུབ་སེམས་དཔའི་ལོག་པར་ཞུགས་པར་འགྱུར་རོ། །
2025-10-14 11:13:30,404 [INFO] Time taken to process commentary text: 0.03s
2025-10-14 11:13:30,404 [INFO] Processing commentary text: གང་སླར་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་གང་གསུངས་པ་འདི་ནི་ཡང་དག་པའི་ལྟ་བ་སྟེ། ཡང་དག་པའི་སྒྲུབ་པ་དང་གཉེན་པོ་ཡིན་ནོ། །འདི་དག་ཀྱང་རྣམ་པར་རྟོག་པས་མངོན་པར་ཞེན་པ་སྟེ། བྱང་ཆུབ་སེམས་དཔས་སྤང་བར་བྱ་ཞིང་སྦྱིན་པ་སྦྱིན་པར་བྱའོ། །
2025-10-14 11:13:30,442 [INFO] Time taken to process commentary text: 0.04s
2025-10-14 11:13:30,442 [INFO] Processing commentary text: མི་ཉམས་པ་བསྟན་པ།མི་ཉམས་པ་གང་ཞེ་ན །མཐའ་གཉིས་རྣམ་པར་སྤངས་པའོ། །འདིའི་མཐའ་ཞེ་ན །སྒྲོ་འདོགས་པའི་མཐའ་དང་། སྐུར་པ་འདེབས་པའི་མཐའ་སྟེ། གང་ཞིག་སྒྲ་ཇི་བཞིན་པའི་ཆོས་རྣམས་ལ་ཀུན་བརྟགས་པ་མ་ཡིན་པའི་ངོ་བོ་ཉིད་དུ་མངོན་པར་ཞེན་པ་འདི་ནི་སྒྲོ་འདོགས་པའི་མཐའ་འོ། །
2025-10-14 11:13:31,139 [INFO] Time taken to process commentary text: 0.70s
2025-10-14 11:13:31,139 [INFO] Processing commentary text: གང་ཞིག་ཆོས་བདག་མེད་པའི་གཞི་ལ་ཡང་དངོས་པོ་མེད་པར་ཞེན་པ་འདི་ནི་སྐུར་བ་འདེབས་པའི་མཐའོ། །
2025-10-14 11:13:31,262 [INFO] Time taken to process commentary text: 0.12s
2025-10-14 11:13:31,262 [INFO] Processing commentary text: དེ་ལ་བཅོམ་ལྡན་འདས་བསོད་ནམས་ཀྱི་ཕུང་པོ་དེ་ཉིད་ཕུང་པོ་མ་མཆིས་ཞེས་བྱ་བ་འདིས་ནི་སྒྲོ་འདོགས་པའི་མཐའ་དགག་པར་མཛད་པར་གང་གསུངས་པ་ཡིན་ནོ། །བསོད་ནམས་ཀྱི་ཕུང་པོ་དེ་མེད་པ་དེས་ན་སྒྲ་ཇི་བཞིན་པར་ཡོད་པ་གང་ཡིན་པ་འདི་ནི་ཀུན་བརྟགས་པའི་ངོ་བོ་ཉིད་ཀྱིས་ཡོད་པ་སྟེ།  སླར་ཡང་དེས་ན་དེ་བཞིན་གཤེགས་པས་བསོད་ནམས་ཀྱི་ཕུང་པོ་ཞེས་བྱ་བ་འདིས་སྐུར་པ་འདེབས་པའི་མཐའ་དགག་པར་མཛད་པས་གང་གསུངས་པ་ཡིན་ནོ། །སྒྲ་ཇི་བཞིན་པ་མ་ཡིན་པའི་ངོ་བོ་ཉིད་དེ་ནི་ཅུང་ཟད་ཅིག་ཡོད་དེ། བརྗོད་དུ་མེད་པའི་དངོས་པོ་གང་ཡིན་པ་སྟེ་དེ་བཞིན་གཤེགས་པས་བསོད་ནམས་ཀྱི་ཕུང་པོ་ཞེས་གསུངས་པ་ཡོངས་སུ་གསལ་བར་བྱེད་དོ། །
2025-10-14 11:13:35,125 [INFO] Time taken to process commentary text: 3.86s
2025-10-14 11:13:35,125 [INFO] Processing commentary text: དེ་བཞིན་དུ་རབ་འབྱོར་སངས་རྒྱས་ཀྱི་ཆོས་རྣམས་སངས་རྒྱས་རྣམས་ཞེས་བྱ་བ་ནི་སངས་རྒྱས་ཀྱི་ཆོས་དེ་དག་མེད་པར་དེ་བཞིན་གཤེགས་པས་གསུངས་ཞེས་བྱ་བས་ནི་སྒྲོ་འདོགས་པའི་མཐའ་དགག་པར་མཛད་ལ། དེས་ན་སངས་རྒྱས་ཀྱི་ཆོས་རྣམས་ཞེས་བྱ་བས་ནི་སྐུར་པ་འདེབས་པའི་ཉམས་པ་དགག་པར་མཛད་དོ། །
2025-10-14 11:13:35,283 [INFO] Time taken to process commentary text: 0.16s
2025-10-14 11:13:35,284 [INFO] Processing commentary text: དེ་ལ་སངས་རྒྱས་ཀྱི་ཆོས་དེ་དག་མེད་པར་དེ་བཞིན་གཤེགས་པས་གསུངས་ཞེས་བྱ་བ་འདིས་ནི་ཐུན་མོང་མ་ཡིན་པའི་དོན་ཉིད་ཡོངས་སུ་གསལ་བར་མཛད་དེ། དེས་ན་སངས་རྒྱས་ཀྱི་ཆོས་རྣམས་ཞེས་བརྗོད་པ་ནི་དོན་དང་འབྱོར་པ་ཉིད་དོ། །
2025-10-14 11:13:35,795 [INFO] Time taken to process commentary text: 0.51s
2025-10-14 11:13:35,795 [INFO] Processing commentary text: གལ་ཏེ་སངས་རྒྱས་ཀྱི་ཆོས་རྣམས་ཇི་ལྟར་གསུངས་པའི་ངོ་བོ་ཉིད་ཀྱིས་མེད་ན་དེ་བཞིན་གཤེགས་པས་མེད་པ་གསུང་པར་བྱ་བ་ཡིན་ན་སངས་རྒྱས་ཀྱི་ཆོས་རྣམས་ཞེས་མ་གསུངས་ཀྱང་དེ་རྣམས་དེ་བཞིན་དུ་རྟོགས་པར་འགྱུར་རོ། །
2025-10-14 11:13:36,207 [INFO] Time taken to process commentary text: 0.41s
2025-10-14 11:13:36,207 [INFO] Processing commentary text: གང་གི་ཕྱིར་དེ་རྣམས་ཀྱི་ངོ་བོ་ཉིད་དེ་ཡོད་པ་མ་ཡིན་པ་དེའི་ཕྱིར་དེ་བཞིན་གཤེགས་པས་ཐ་སྙད་ཀྱི་དོན་དུ་སངས་རྒྱས་ཀྱི་ཆོས་རྣམས་ཞེས་གསུངས་པ་ཡིན་ནོ། །དེ་བཞིན་དུ་གཞན་ཐམས་ཅད་ལ་ཡང་ཐུན་མོང་མ་ཡིན་པའི་དོན་ཉིད་འདི་དོན་དང་འབྱོར་པར་རིག་པར་བྱའོ། །
2025-10-14 11:13:36,806 [INFO] Time taken to process commentary text: 0.60s
2025-10-14 11:13:36,806 [INFO] Processing commentary text: སངས་རྒྱས་ཀྱི་ཆོས་རྣམས་ཀྱང་འདིར་ཕ་རོལ་དུ་ཕྱིན་པ་དང་བསྡུ་བའི་དངོས་པོ་དང་དྲན་པ་ཉེ་བར་གཞག་པ་ལ་སོགས་པ་བྱང་ཆུབ་ཀྱི་ཕྱོགས་རྣམས་སུ་རིག་པར་བྱའོ། །འདིས་ནི་མཐའ་གཉིས་རྣམ་པར་སྤངས་པའི་ཚུལ་གྱིས་བྱང་ཆུབ་སེམས་དཔའ་དེ་རྣམས་ལ་གཉེན་པོས་ཉམས་པའི་ཉམས་པ་མེད་དོ་ཞེས་བརྗོད་པར་བྱའོ།
2025-10-14 11:13:37,545 [INFO] Time taken to process commentary text: 0.74s
2025-10-14 11:13:37,546 [INFO] Processing commentary text: ས་བསྟན་པ།ས་གང་ཞེ་ན། ས་ནི་འདིར་རྣམ་པ་གསུམ་དུ་མངོན་པར་འདོད་དེ །མོས་པས་སྤྱོད་པའི་ས་དང་། ལྷག་པའི་བསམ་པ་དག་པའི་ས་དང་ །དེ་བཞིན་གཤེགས་པ་དང་ལྡན་པའི་སའོ། །དེ་ལ་རྟེན་བཅུ་དྲུག་རྣམས་ཀྱིས་མོས་པས་སྤྱོད་པའི་ས་བསྟན་ལ །མངོན་པར་རྟོགས་པས་ནི་ལྷག་པའི་བསམ་པ་དག་པའི་སའོ། ། སངས་རྒྱས་ཀྱི་ཆོས་ཡོངས་སུ་ཚོལ་བས་ནི་དེ་བཞིན་གཤེགས་པ་དང་ལྡན་པའི་སའོ། །
2025-10-14 11:13:39,219 [INFO] Time taken to process commentary text: 1.67s
2025-10-14 11:13:39,219 [INFO] Processing commentary text: མཚན་གྱི་རྒྱུ་མཚན་བསྟན་པ། མཚན་གྱི་རྒྱུ་མཚན་གང་ཞེ་ན། རྡོ་རྗེ་གཅོད་པ་ཞེས་བྱ་བའི་མཚན་གང་ཡིན་པ་དེ་ཡང་དོན་རྣམ་པ་གཉིས་དང་འབྲེལ་བར་རིག་པར་བྱ་སྟེ། གང་འདིའི་ཡང་དག་པའི་སྒྲུབ་པས་ལྟ་བ་དང་ཉོན་མོངས་པ་འཇོམས་པ་གསུངས་སོ། །དེ་ཕྲ་མོ་དང་སྙིང་པོ་ཉིད་ཀྱིས་རྡོ་རྗེར་གྱུར་ལ།  དེ་ཡང་ཤེས་དཀའ་བ་ཉིད་ཀྱིས་ན་ཕྲ་མོ་ཡིན་ཞིང་། སྤང་དཀའ་བ་ཉིད་ཀྱིས་ན་སྙིང་པོའོ། །དེ་ལ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཐོས་པ་དང་། བསམ་པ་དང་། བསྒོམ་པས་གཅོད་པར་བྱེད་དོ། །
2025-10-14 11:13:39,226 [INFO] Time taken to process commentary text: 0.01s
2025-10-14 11:13:39,226 [INFO] Processing commentary text: རྡོ་རྗེ་ཡང་འདི་ཡིན་ལ། གཅོད་པ་ཡང་འདི་ཡིན་ཞིང་། ཡོངས་སུ་གཅོད་པའི་དབྱིབས་ཏེ་རྡོ་རྗེ་གཅོད་པའོ། །རྡོ་རྗེ་ནི་མཐའ་གཉིས་རྒྱ་ཆེ་ལ་དབུ་མ་བསྡུས་ཏེ་བྲི་བར་བྱ་སྟེ།  དེ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་དབུ་མར་བསྡུས་པའི་ཕྱིར་ལྷག་པའི་བསམ་པ་དག་པའི་ས་ཡོངས་སུ་བསྟན་ཏོ། །ཐོག་མ་དང་ཐ་མ་དག་རྒྱ་ཆེན་པོས་ནི་མོས་པ་སྤྱོད་པའི་ས་དང་། དེ་བཞིན་གཤེགས་པ་དང་ལྡན་པའི་ས་ཡོངས་སུ་བསྟན་ཏོ། །
2025-10-14 11:13:39,231 [INFO] Time taken to process commentary text: 0.00s
2025-10-14 11:13:39,231 [INFO] Processing commentary text: དེ་ལ་དོན་གྱི་གནས་ལྔ་པོ་རྣམས་ནི་ཕྱི་མ་ཕྱི་མ་ལ་ཡང་དག་པར་བརྟེན་ནས་རིག་པར་བྱ་སྟེ །ས་དེ་རྣམས་ཀྱང་ཡང་དག་པའི་རྟེན་ཡིན་ཏེ། མདོའི་ལུས་ཀྱི་འབྲེལ་པ་བཤད་ཟིན་ཏོ།། །།
2025-10-14 11:13:39,596 [INFO] Time taken to process commentary text: 0.37s
2025-10-14 11:13:39,596 [INFO] Processing commentary text: ཚིག་གི་དོན་བཤད་པ། སངས་རྒྱས་ཀྱི་གདུང་རྒྱུན་མི་འཆད་པ་བསྟན་པ།ད་ནི་ཚིག་གི་དོན་བརྗོད་པར་བྱ་སྟེ། ཅིའི་དོན་དུ་བཅོམ་ལྡན་འདས་ཀྱིས་ཆོས་སྟོན་པའི་ཚེ་སྤོང་བ་པའི་སྤྱོད་ལམ་གྱིས་བཞུགས་ཤེ་ན། སྤོང་བ་པ་ཁོ་ནས་ཆོས་འདི་རྟོགས་པར་ནུས་སོ་ཞེས་བསྟན་པར་བྱ་བའི་ཕྱིར་རོ་སྙམ་དུ་ཡོངས་སུ་བསྟན་པའི་དོན་དུའོ། །
2025-10-14 11:13:40,818 [INFO] Time taken to process commentary text: 1.22s
2025-10-14 11:13:40,818 [INFO] Processing commentary text: ཕན་གདགས་པའི་དམ་པས་ཕན་བཏགས་པ་ཞེས་པ་ལ་བྱང་ཆུབ་སེམས་དཔའ་རྣམས་ལ་ཕན་གདགས་པ་ནི་ཅི་ཞིག །ཇི་ལྟར་ན་དམ་པ་ཡིན་ཞེ་ན། ཕན་པ་དང་བདེ་བའི་སྦྱོར་བ་ནི་ཕན་བཏགས་པ་ཡིན་ལ། རྒྱུ་དྲུག་རྣམས་ཀྱིས་དམ་པར་རིག་པར་བྱ་སྟེ།  དུས་དང་ཁྱད་པར་དང་རྒྱ་ཆེན་པོ་དང་བརྟན་པ་དང་ཁྱབ་པ་དང་རིགས་པ་སྟེ། དུས་ཀྱིས་ཇི་ལྟ་བུ་ཞེ་ན། ཆོས་མཐོང་བ་དེ་ནི་དམ་པ་ཉིད་ཡིན་པའི་ཕྱིར་རོ། །དེ་ཡང་བྱང་ཆུབ་སེམས་དཔའ་རྣམས་ལ་ཕན་བཏགས་པ་ཡིན་ལ། བདེ་བ་ཉིད་ཀྱི་ཕྱིར་མཐོང་བའི་ཆོས་ཅན་ནོ། །
2025-10-14 11:13:40,943 [INFO] Time taken to process commentary text: 0.13s
2025-10-14 11:13:40,944 [INFO] Processing commentary text: ཕན་པ་ཉིད་ཀྱི་ཕྱིར་ཡང་དག་པའི་ཕ་རོལ་ཅན་ནོ། །  ཁྱད་པར་གྱིས་ཇི་ལྟ་བུ་ཞེ་ན། དེ་ནི་ཕྱི་རོལ་པ་རྣམས་ཀྱི་འཇིག་རྟེན་པའི་སྙོམས་པར་འཇུག་པ་ཡིན་ལ། འདིར་ནི་འཇིག་རྟེན་ལས་འདས་པའི་སྙོམས་པར་འཇུག་པས་འཕགས་པ་ཉན་ཐོས་དང་རང་སངས་རྒྱས་རྣམས་ལ་ཕན་བཏགས་པ་ལས་ཁྱད་པར་དུ་འཕགས་པའོ། ། རྒྱ་ཆེ་བས་ཇི་ལྟ་བུ་ཞེ་ན། ཕན་བཏགས་པ་ནི་བླ་ན་མེད་པ་ཉིད་ཡིན་པའི་ཕྱིར་རོ། །བརྟན་པས་ཇི་ལྟ་བུ་ཞེ་ན། ཤིན་ཏུ་བ་ཉིད་ཡིན་པའི་ཕྱིར་རོ། །ཇི་ལྟར་ཁྱབ་པ་ཡིན་ཞེ་ན། རང་དང་གཞན་གྱི་རྒྱུད་ལ་ཕན་འདོགས་པར་བྱེད་པ་ཉིད་ཀྱི་ཕྱིར་རོ། །རིགས་ཀྱི་ས་ཇི་ལྟ་བུ་ཞེ་ན། མ་དག་པའི་བྱང་ཆུབ་སེམས་དཔའ་རྣམས་ལ་ཕན་འདོགས་པ་ཆེས་གཙོ་བ་ཉིད་ཀྱི་ཕྱིར་རོ། །
2025-10-14 11:13:41,115 [INFO] Time taken to process commentary text: 0.17s
2025-10-14 11:13:41,116 [INFO] Processing commentary text: དམ་པས་ནི་ཡོངས་སུ་གཏོད་པར་བྱེད་དོ། ། ཇི་ལྟར་དམ་པས་ཤེ་ན། རྒྱུ་དྲུག་རྣམས་ཀྱིས་ཏེ། རྒྱས་པ་དང་། ཆོས་ཉིད་ལ་སོ་སོར་དམིགས་པ་དང་། ཀུན་ཤེས་པ་ལ་འཇུག་པ་དང་། མི་ཉམས་པ་དང་། སྙིང་རྗེ་དང་། གུས་པར་བྱ་བ་ལས་སོ། །
2025-10-14 11:13:41,619 [INFO] Time taken to process commentary text: 0.50s
2025-10-14 11:13:41,620 [INFO] Processing commentary text: ཇི་ལྟར་རྒྱས་པ་ལས་ཤེ་ན། དགེ་བའི་བཤེས་གཉེན་རྣམས་ལ་ཡོངས་སུ་གཏོད་པའི་ཕྱིར་རོ། །
2025-10-14 11:13:41,730 [INFO] Time taken to process commentary text: 0.11s
2025-10-14 11:13:41,730 [INFO] Processing commentary text: ཇི་ལྟར་ཆོས་ཉིད་ལ་སོ་སོར་དམིགས་པ་ལས་ཤེ་ན། ཕན་བཏགས་པའི་བྱང་ཆུབ་སེམས་དཔའ་རྣམས་ཀྱིས་གཞན་ལ་ཕན་འདོགས་པར་བྱེད་པའི་ཆོས་ཉིད་སྐྱེད་པར་བྱེད་པའི་ཕྱིར་རོ། །
2025-10-14 11:13:41,742 [INFO] Time taken to process commentary text: 0.01s
2025-10-14 11:13:41,742 [INFO] Processing commentary text: ཇི་ལྟར་ཀུན་ཤེས་པ་ལ་འཇུག་པས་ཤེ་ན། བྱང་ཆུབ་སེམས་དཔའ་གཞན་ཁྱེད་རྣམས་ཀྱིས་ཕན་བཏགས་པ་ནི་འདི་དག་གོ་ཞེས་ཀུན་ཤེས་པར་བྱེད་པའི་ཕྱིར་རོ། །
2025-10-14 11:13:41,749 [INFO] Time taken to process commentary text: 0.01s
2025-10-14 11:13:41,749 [INFO] Processing commentary text: གསུམ་པོ་འདི་རྣམས་ཉིད་ཀྱིས་མི་ཉམས་པ་ལས་དང་། སྙིང་རྗེ་དང་ལྡན་པ་ལས་དང་། གུས་པར་བྱ་བ་དག་ལས་ཞེས་བྱ་བ་རྣམས་རིག་པར་བྱའོ། །
2025-10-14 11:13:41,909 [INFO] Time taken to process commentary text: 0.16s
2025-10-14 11:13:41,909 [INFO] Processing commentary text: ཅིའི་དོན་དུ་གནས་བརྟན་རབ་འབྱོར་གྱིས་དྲིས་པར་གྱུར་ཞེ་ན། རྒྱུ་དྲུག་རྣམས་ཀྱིས་ཏེ། ཐེ་ཚོམ་གཅོད་པར་བྱེད་པའི་དོན་དང་། ལྷག་པར་མོས་པ་ལ་གཞུག་པའི་དོན་དང་། ཟབ་པའི་དོན་ལ་རྗེས་སུ་གཞུག་པའི་དོན་དང་། མ་ལོག་པའི་དོན་དང་། རབ་ཏུ་དགའ་བ་སྐྱེད་པར་བྱེད་པའི་དོན་དང་། དམ་པའི་ཆོས་སུ་རིང་དུ་གནས་པ་ཉིད་ཀྱི་དོན་ཏེ། གདུང་རྒྱུན་མི་འཆད་པའི་དོན་དུ་ཤེས་རབ་ཀྱི་ཕ་རོལ་ཏུ་ཕྱིན་པའོ། །
2025-10-14 11:13:44,028 [INFO] Time taken to process commentary text: 2.12s
2025-10-14 11:13:44,028 [INFO] Processing commentary text: དེ་ལ་ཇི་ལྟར་ན་འདི་དག་གིས་སངས་རྒྱས་ཀྱི་གདུང་མི་འཆད་ཅེ་ན། ཐེ་ཚོམ་ཅན་རྣམས་ཀྱི་ཐེ་ཚོམ་གཅོད་པར་བྱེད་པའི་དོན་དང་། བསོད་ནམས་འདོད་པ་རྒྱུད་ཡོངས་སུ་མ་སྨིན་པའི་བྱང་ཆུབ་སེམས་དཔའ་རྣམས་ནི་བསོད་ནམས་མང་པོ་ཉིད་ཐོབ་པ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ལྷག་པར་མོས་སུ་གཞུག་པའི་དོན་དང་། རྒྱུད་ཡོངས་སུ་སྨིན་པ་རྣམས་ཟབ་མོའི་དོན་ལ་གཞུག་པའི་དོན་དང་། ཡོངས་སུ་གྱུར་པ་རྣམས་དེ་དག་རྗེས་སུ་འཛིན་པ་ལ་བསོད་ནམས་མང་པོ་ཉིད་ཐོབ་པས་མ་ལོག་པའི་དོན་དང་། ཕན་བཏགས་པའི་ལྷག་པའི་བསམ་པ་དག་པ་རྣམས་ཀྱི་བདག་ཉིད་ཆོས་དེ་རྟོགས་པའི་བསོད་ནམས་ཉིད་ལ་དགའ་བ་ཡང་དག་པར་སྐྱེད་པའི་དོན་དང་། མ་འོངས་པའི་དུས་སུ་ཐེག་པ་ཆེན་པོའི་བསྟན་པ་ཡུན་རིང་དུ་གནས་པའི་ཆེད་དུའོ། །
2025-10-14 11:13:44,264 [INFO] Time taken to process commentary text: 0.23s
2025-10-14 11:13:44,264 [INFO] Processing commentary text: མདོར་བསྡུ་ན་ཐེ་ཚོམ་ཅན་རྣམས་ལ་ཡང་དག་པར་བསྟན་པའི་དོན་དང་བསོད་ནམས་འདོད་པ་ཡོངས་སུ་སྨིན་པའི་བྱང་ཆུབ་སེམས་དཔའ་རྣམས་ཡང་དག་པར་ལེན་དུ་གཞུག་པའི་དོན་དང་། ཡོངས་སུ་གྱུར་པ་རྣམས་གཟེངས་བསྟོད་པའི་དོན་དང་། ལྷག་པའི་བསམ་པ་དག་པ་རྣམས་ཡང་དག་པར་རབ་ཏུ་དགའ་བར་བྱེད་པའི་དོན་དུའོ། །
2025-10-14 11:13:45,073 [INFO] Time taken to process commentary text: 0.81s
2025-10-14 11:13:45,073 [INFO] Processing commentary text: བྱང་ཆུབ་སེམས་དཔའ་རྣམས་ནི་ཆེན་པོ་ཉིད་རྣམ་པ་བདུན་གྱིས་ཆེ་བའི་ཕྱིར་སེམས་དཔའ་ཞེས་དང་སེམས་དཔའ་ཆེན་པོ་སྟེ། ཆེན་པོ་ཉིད་བདུན་པོ་གང་དག་ཅེ་ན། ཆོས་དང་། སེམས་དང་། མོས་པ་དང་། བསམ་པ་དང་། ཚོགས་དང་། དུས་དང་། ཀུན་དུ་འགྲོ་བ་ཆེན་པོ་ཉིད་དེ། བྱང་ཆུབ་སེམས་དཔའི་ས་རྣམས་ལ་ཅི་རིགས་པར་རོ། །
2025-10-14 11:13:46,225 [INFO] Time taken to process commentary text: 1.15s
2025-10-14 11:13:46,225 [INFO] Processing commentary text: ཅིའི་ཕྱིར་ཞེ་ན། བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཞེས་གསུངས་ཏེ། བྱང་ཆུབ་རྣམ་པ་གསུམ་ཉིད་ལས་ཁྱད་པར་དུ་འཕགས་པར་གྱུར་པ་གནས་བརྟན་རབ་འབྱོར་གྱིས་ཚུལ་བཞིན་དུ་དྲིས་པར་གྱུར་པ་ཡིན་ནོ། །
2025-10-14 11:13:46,226 [INFO] Time taken to process commentary text: 0.00s
2025-10-14 11:13:46,226 [INFO] Processing commentary text: ལེགས་སོ་བྱིན་ནས་བདག་གིས་སེམས་ཅན་ཇི་ཙམ་སེམས་ཅན་དུ་བསྡུ་བར་བསྡུས་པ་ཞེས་པས་ནི་སྤྱིའི་མཚན་ཉིད་བསྟན་པའོ། །
2025-10-14 11:13:46,232 [INFO] Time taken to process commentary text: 0.01s
2025-10-14 11:13:46,233 [INFO] Processing commentary text: སྒོ་ང་ལས་སྐྱེས་པའམ་ཞེས་བྱ་བ་དེ་ལྟ་བུ་ལ་སོགས་པས་ནི་ཁྱད་པར་གྱི་མཚན་ཉིད་བསྟན་པ་སྟེ། དེ་ཡང་སྐྱེ་བ་དང་གནས་ཀྱི་ཁྱད་པར་སྨོས་པའི་དབྱེ་བ་ལས་རིག་པར་བྱ་སྟེ། སྒོ་ང་། མངལ། དྲོད་གཤེར། བརྫུས་པ་རྣམས་ཞེས་བྱ་བ་ནི་སྐྱེ་བའི་དབྱེ་བའོ། །
2025-10-14 11:13:46,268 [INFO] Time taken to process commentary text: 0.04s
2025-10-14 11:13:46,268 [INFO] Processing commentary text: གཟུགས་ཅན་ནམ་གཟུགས་མེད་པ་ཞེས་བྱ་བ་ནི་གནས་ཀྱི་དབྱེ་བའོ། །
2025-10-14 11:13:46,269 [INFO] Time taken to process commentary text: 0.00s
2025-10-14 11:13:46,269 [INFO] Processing commentary text: འདུ་ཤེས་ཅན་ནམ་འདུ་ཤེས་མེད་པའམ། འདུ་ཤེས་མེད་འདུ་ཤེས་མེད་མིན་ཞེས་བྱ་བ་ནི་ཡུལ་འཛིན་པའི་དབྱེ་བའོ། །
2025-10-14 11:13:46,276 [INFO] Time taken to process commentary text: 0.01s
2025-10-14 11:13:46,276 [INFO] Processing commentary text: 27 ཇི་ཙམ་སེམས་ཅན་གྱི་ཁམས་སུ་གདགས་པས་བཏགས་པ་ཞེས་པ་ནི་མཚན་ཉིད་རྣམ་པ་གཉིས་པོ་དེ་ཉིད་ཀྱི་གནས་སྐབས་ཀྱི་སེམས་ཅན་གྱི་ཁམས་སངས་རྒྱས་སུ་བཏགས་པ་ཉིད་ངེས་པར་བསྟན་ཏོ། །
2025-10-14 11:13:46,636 [INFO] Time taken to process commentary text: 0.36s
2025-10-14 11:13:46,636 [INFO] Processing commentary text: ཐམས་ཅད་ཡོངས་སུ་མྱ་ངན་ལས་བཟླའོ་ཞེས་བྱ་བ་ནི་ཅི་ནས་ནུས་པ་མེད་པའི་དོན་དུ་གཉེར་བ་ཡིན་ནོ། །
2025-10-14 11:13:46,641 [INFO] Time taken to process commentary text: 0.01s
2025-10-14 11:13:46,641 [INFO] Processing commentary text: རིགས་ལས་ནི་ཇི་སྐད་བཤད་པའི་སྒོ་ང་ལས་སྐྱེས་པ་ལ་སོགས་པའི་རིགས་ཐམས་ཅད་ཀྱི་དབང་དུ་བྱས་ནས་སོ་ཞེས་དགོངས་ཀྱི། གྲངས་ལས་ནི་མ་ཡིན་ནོ། །
2025-10-14 11:13:46,821 [INFO] Time taken to process commentary text: 0.18s
2025-10-14 11:13:46,821 [INFO] Processing commentary text: དེ་བཞིན་དུ་ཡང་སྒོ་ང་ལས་སྐྱེས་པའམ་དྲོད་གཤེར་ལས་སྐྱེས་པ་རྣམས་དང་། འདུ་ཤེས་ཅན་དང་། འདུ་ཤེས་མེད་པ་དང་།  འདུ་ཤེས་མེད་འདུ་ཤེས་མེད་མིན་རྣམས་དབང་དུ་བྱས་པའི་ཕྱིར་ཅི་ནས་སེམས་ཅན་ཐམས་ཅད་ཡོངས་སུ་མྱ་ངན་ལས་འདས་པ་ལ་རྒྱུ་གསུམ་གྱིས་སྦྱར་བར་བྱ་སྟེ། མི་ཁོམ་པར་སྐྱེས་པ་རྣམས་དལ་བའི་དུས་སུ་འགྲོ་བའི་ཕྱིར་དང་། དལ་བར་སྐྱེས་པ་ཡོངས་སུ་མ་སྨིན་པ་རྣམས་ཡོངས་སུ་སྨིན་པར་བྱེད་པའི་ཕྱིར་དང་། ཡོངས་སུ་སྨིན་པ་རྣམས་གྲོལ་བར་བྱེད་པའི་ཕྱིར་རོ། །
2025-10-14 11:13:46,961 [INFO] Time taken to process commentary text: 0.14s
2025-10-14 11:13:46,961 [INFO] Processing commentary text: ཅི་ལས་ཤེ་ན། ལྷག་མ་མེད་པའི་མྱ་ངན་ལས་འདས་པའི་དབྱིངས་སུའོ་ཞེས་གསུངས་པ་ཡིན་ནོ། །
2025-10-14 11:13:47,055 [INFO] Time taken to process commentary text: 0.09s
2025-10-14 11:13:47,055 [INFO] Processing commentary text: མྱ་ངན་ལས་བཟླ་བ་མེད་དོ་ཞེས་བྱ་བ་ཉིད་དོ། །བཅོམ་ལྡན་འདས་ཀྱིས་རྣམ་གྲངས་ཀྱིས་ཀྱང་མྱ་ངན་ལས་འདས་པར་གསུངས་ཏེ། བསམ་གཏན་དང་པོ་ལ་སོགས་པ་དེའི་ཡོངས་སུ་སྤོང་བའི་དོན་དུའོ། །
2025-10-14 11:13:47,071 [INFO] Time taken to process commentary text: 0.02s
2025-10-14 11:13:47,071 [INFO] Processing commentary text: དེ་ནི་གཟུགས་བརྙན་གྱི་མིའི་རྣམ་པས་སངས་རྒྱས་རྣམས་ཀྱིས་གདུལ་བྱས་ཀྱང་སྟེ། ཤིན་ཏུ་བ་ཡང་ཐོབ་པར་བྱའོ། །ཅི་ལས་ན་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་སུ་ཞེས་ནི་མ་གསུངས་སོ། །
2025-10-14 11:13:47,453 [INFO] Time taken to process commentary text: 0.38s
2025-10-14 11:13:47,453 [INFO] Processing commentary text: དེ་ནི་ཐུན་མོང་གི་འབྲས་བུ་སྟེ། རང་གི་སྔོན་གྱི་ལས་དང་སངས་རྒྱས་ཀྱི་མན་ངག་གི་འབྲས་བུ་ཡིན་པའི་ཕྱིར་རོ། །
2025-10-14 11:13:47,593 [INFO] Time taken to process commentary text: 0.14s
2025-10-14 11:13:47,593 [INFO] Processing commentary text: གཅིག་ཏུ་མཐར་ཐུག་པ་མ་ཡིན་ཀྱང་ལུས་ཅན་སྡུག་བསྔལ་བའི་ཁྱབ་པར་ཉིད་ལས་སོ་ཞེས་མྱ་ངན་ལས་འདས་པ་ལྷག་མ་དང་བཅས་པ་ནི་སྐྱེས་བུ་བྱེད་པའི་འབྲས་བུ་ཡིན་པ་ཉིད་ཀྱི་ཕྱིར་དང་། ཐུན་མོང་གི་འབྲས་བུ་ཡིན་པ་ཉིད་ཀྱི་ཕྱིར་དང་། ཤིན་ཏུ་བ་ཡིན་པ་ཉིད་ཀྱི་ཕྱིར་རོ། །ཤིན་ཏུ་མཐར་ཐུག་པ་མ་ཡིན་པའི་འབྲས་བུ་ཉིད་ལས་ཀྱང་ལྷག་མ་མེད་པ་ཞེས་བྱ་བ་ཉིད་དུ་བཤད་དོ། །
2025-10-14 11:13:49,086 [INFO] Time taken to process commentary text: 1.49s
2025-10-14 11:13:49,086 [INFO] Processing commentary text: དེ་ལྟར་སེམས་ཅན་ཚད་མེད་པ་ཡོངས་སུ་མྱ་ངན་ལས་བཟླས་ཀྱང་ཞེས་བྱ་བ་ནི་སྒོ་ང་ལས་སྐྱེས་པ་ལ་སོགས་པའི་རིགས་སོ་སོར་ཚད་མེད་པ་ཉིད་དུ་ཡོངས་སུ་སྟོན་ཏེ། སེམས་ཅན་འགའ་ཡང་མྱ་ངན་ལས་འདའ་བར་འགྱུར་བ་ནི་མ་ཡིན་ནོ་ཞེས་དགོངས་སོ།
2025-10-14 11:13:49,630 [INFO] Time taken to process commentary text: 0.54s
2025-10-14 11:13:49,630 [INFO] Processing commentary text: །བྱང་ཆུབ་སེམས་དཔའ་བདག་ཉིད་ཀྱིས་ཡོངས་སུ་མྱ་ངན་ལས་འདས་པར་གྱུར་ཞེས་བྱ་ན་འགའ་ཡང་མེད་དོ་ཞེས་བྱ་བ་དེ་ལ་གཏན་ཚིགས་ཅི་ཞེ་ན། གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་དེ་བྱང་ཆུབ་སེམས་དཔའ་ཞེས་སྨྲ་བར་མི་བྱའོ། །
2025-10-14 11:13:49,655 [INFO] Time taken to process commentary text: 0.02s
2025-10-14 11:13:49,655 [INFO] Processing commentary text: དགོངས་པ་ཅི་ཡིན་ཞེ་ན། གལ་ཏེ་བྱང་ཆུབ་སེམས་དཔའ་སེམས་ཅན་རྣམས་ལ་གཞན་དུ་འདུ་ཤེས་འཇུག་ན་བདག་ཏུ་འདུ་ཤེས་པས་དེ་བྱང་ཆུབ་སེམས་དཔའ་ཞེས་སྨྲ་བར་མི་བྱ་ལ།  གང་སེམས་ཅན་དུ་འདུ་ཤེས་འཇུག་པའམ་སྲོག་ཏུ་འདུ་ཤེས་སམ་གང་ཟག་ཏུ་འདུ་ཤེས་ཞེས་བྱ་བའི་དགོངས་པ་ཅི་ཡིན་ཞེ་ན། གང་གི་ཉོན་མོངས་པ་ཅན་གྱི་སེམས་ཅན་དང་། སྲོག་དང་། གང་ཟག་ཏུ་འཛིན་པའི་འདུ་ཤེས་འཇུག་པ་དེའི་བདག་ལ་ཡང་བདག་ཏུ་འདུ་ཤེས་ཤིང་། སེམས་ཅན་ལ་ཡང་སེམས་ཅན་དུ་འདུ་ཤེས་འཇུག་སྟེ། བྱང་ཆུབ་སེམས་དཔའ་ལ་ནི་བདག་ཏུ་ལྟ་བ་སྤངས་པ་ཉིད་ཀྱི་ཕྱིར་དེ་རྣམས་མི་འཇུག་གོ། །
2025-10-14 11:13:49,869 [INFO] Time taken to process commentary text: 0.21s
2025-10-14 11:13:49,869 [INFO] Processing commentary text: དེའི་ཕྱིར་འདུ་བྱེད་ཀྱི་མཚན་ཉིད་དུ་མཚུངས་པ་ཉིད་ཀྱིས་ན་བདག་དང་གཞན་མཉམ་པ་ཉིད་དུ་མོས་པ་གང་ཡིན་པའི་བྱང་ཆུབ་སེམས་དཔའ་དེ་ནི་སེམས་ཅན་དང་། སྲོག་དང་། གང་ཟག་ཏུ་འཛིན་པའི་ལྟ་བ་ཅན་མ་ཡིན་ནོ་ཞེས་བྱ་བ་འདི་ནི་འདིའི་དགོངས་པ་ཡིན་ནོ། །
2025-10-14 11:13:49,899 [INFO] Time taken to process commentary text: 0.03s
2025-10-14 11:13:49,899 [INFO] Processing commentary text: རབ་ཏུ་སྦྱོར་བའི་མཚན་ཉིད་བསྟན་པ། དེ་ལྟར་སེམས་བསྐྱེད་པར་མི་བྱའོ་ཞེས་བྱ་བ་འདིས་ནི་ཇི་ལྟར་བྱང་ཆུབ་སེམས་དཔས་འདུན་པ་དང་སྨོན་ལམ་གྱིས་གནས་པར་བྱ་བ་དེ་ཡོངས་སུ་བསྟན་པ་ཡིན་ནོ། །
2025-10-14 11:13:50,235 [INFO] Time taken to process commentary text: 0.34s
2025-10-14 11:13:50,236 [INFO] Processing commentary text: གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་དེ་བྱང་ཆུབ་སེམས་དཔའ་ཞེས་མི་བྱ་བ་འདིས་ནི་རྣལ་འབྱོར་ལ་མཉམ་པར་གཞག་པའི་དུས་སུ་ཇི་ལྟར་བསྒྲུབ་པར་བྱ་ཞེས་བྱ་བ་དེ་ཡོངས་སུ་བསྟན་ཏོ། །
2025-10-14 11:13:50,250 [INFO] Time taken to process commentary text: 0.02s
2025-10-14 11:13:50,250 [INFO] Processing commentary text: གང་སེམས་ཅན་དུ་འདུ་ཤེས་འཇུག་གམ། སྲོག་ཏུ་འདུ་ཤེས་འཇུག་གམ། གང་ཟག་ཏུ་འདུ་ཤེས་འཇུག་ན་དེ་བྱང་ཆུབ་སེམས་དཔའ་ཞེས་མི་བྱའོ་ཞེས་བྱ་བ་འདིས་ནི་རྣམ་པར་གཡེང་བ་ཚར་གཅོད་པའི་དུས་སུ་ཇི་ལྟར་སེམས་རབ་ཏུ་གཟུང་བར་བྱ་བ་དེ་ཡོངས་སུ་བསྟན་པ་ཡིན་ནོ། །
2025-10-14 11:13:50,278 [INFO] Time taken to process commentary text: 0.03s
2025-10-14 11:13:50,278 [INFO] Processing commentary text: ཇི་ལྟར་བྱང་ཆུབ་སེམས་དཔའ་རྣལ་འབྱོར་ལ་སྙོམས་པར་འཇུག་པའི་དུས་སམ་རྣམ་པར་གཡེང་བ་ཚར་གཅོད་པའི་དུས་སུ་སེམས་ཅན་དུ་འདུ་ཤེས་པ་མི་འཇུག་ན་དེ་ལྟ་བུའི་མཚན་ཉིད་དེས་ཤེས་པར་བྱ་བའི་གནས་སྐབས་སོ། །
2025-10-14 11:13:50,293 [INFO] Time taken to process commentary text: 0.02s
2025-10-14 11:13:50,293 [INFO] Processing commentary text: དེའི་ཕྱིར་སེམས་ཅན་འགའ་ཡང་ཡོངས་སུ་མྱ་ངན་ལས་འདས་པར་འགྱུར་བ་མེད་དོ་སྙམ་དུ་འདི་དག་ཡིད་ལ་མི་བྱ་བ་གཉིས་སུ་འགྱུར་རོ། །
2025-10-14 11:13:50,301 [INFO] Time taken to process commentary text: 0.01s
2025-10-14 11:13:50,301 [INFO] Processing commentary text: རབ་ཏུ་སྦྱོར་བའི་མཚན་ཉིད་ཀྱི་རྟེན་བསྟན་པ། སེམས་བསྐྱེད་པའི་དབང་དུ་བྱས་པ།བཤད་ཟིན་པའི་འདུན་པ་དང་སྨོན་ལམ་ལ་སོགས་པ་ནི་ཡོངས་སུ་འཛིན་པའི་རྟེན་ལ་རབ་ཏུ་སྦྱོར་བའི་མཚན་ཉིད་དོ། །
2025-10-14 11:13:50,671 [INFO] Time taken to process commentary text: 0.37s
2025-10-14 11:13:50,671 [INFO] Processing commentary text: རྟེན་གཞན་རྣམས་སུ་དེ་ཉིད་འདུན་པ་དང་སྨོན་ལམ་ལ་བརྟེན་ནས་ངེས་པར་འབྱུང་བར་འགྱུར་རོ་ཞེས་འདུན་པ་དང་སྨོན་ལམ་ལ་སོགས་པ་སླར་ཡང་རྒྱས་པར་བསྟན་པ་ཡིན་ནོ། །
2025-10-14 11:13:50,967 [INFO] Time taken to process commentary text: 0.30s
2025-10-14 11:13:50,967 [INFO] Processing commentary text: འདི་དག་ལས་གོང་གི་རྟེན་དེ་རྣམས་སུ་རྣམ་པ་ལྔ་རྣམས་ཀྱིས་ཇི་ལྟར་སྦྱོར་བ་རྣམ་པར་བཤད་པར་རིག་པར་བྱ་སྟེ། དོན་ཉམས་པ་དང་། མཚན་མ་ཙམ་ཡོངས་སུ་གྲགས་པ་དང་། གསལ་བར་བྱེད་པ་དང་། རྣམ་པར་འཇོག་པར་བྱེད་པ་དང་། ཡང་དག་པར་མཐོང་བར་བྱེད་པ་ལས་སོ། །
2025-10-14 11:13:51,534 [INFO] Time taken to process commentary text: 0.57s
2025-10-14 11:13:51,534 [INFO] Processing commentary text: དོན་ཉམས་པ་ནི་རྟེན་གྱི་མི་མཐུན་པའི་ཕྱོགས་སོ། །
2025-10-14 11:13:51,557 [INFO] Time taken to process commentary text: 0.02s
2025-10-14 11:13:51,557 [INFO] Processing commentary text: རྟེན་དེ་ཉིད་ཀྱི་མཚན་མ་ཙམ་ནི་ཡོངས་སུ་གྲགས་པ་ལས་སོ། །
2025-10-14 11:13:51,581 [INFO] Time taken to process commentary text: 0.02s
2025-10-14 11:13:51,583 [INFO] Processing commentary text: འདུན་པ་དང་སྨོན་ལམ་གྱིས་ནི་གསལ་བར་བྱེད་པ་ལས་སོ། །
2025-10-14 11:13:51,607 [INFO] Time taken to process commentary text: 0.02s
2025-10-14 11:13:51,607 [INFO] Processing commentary text: དོན་དམ་པའི་ནི་རྣམ་པར་འཇོག་པར་བྱེད་པ་ལས་སོ། །
2025-10-14 11:13:51,629 [INFO] Time taken to process commentary text: 0.02s
2025-10-14 11:13:51,629 [INFO] Processing commentary text: རྣལ་འབྱོར་ལ་སྙོམས་པར་འཇུག་པ་དང་། རྣམ་པར་གཡེང་བ་ཚར་གཅོད་པ་དག་ནི་ཡང་དག་པར་སྟོན་པར་བྱེད་པ་ལས་སོ། །
2025-10-14 11:13:51,751 [INFO] Time taken to process commentary text: 0.12s
2025-10-14 11:13:51,753 [INFO] Processing commentary text: དེ་ལ་ཕ་རོལ་ཏུ་ཕྱིན་པ་རྣམ་པར་དག་པའི་རྟེན་ལ་རེ་ཞིག་བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་བྱིན་ནོ་ཞེས་གང་གསུངས་པ་ཡིན་ཏེ། དེའི་དོན་ཉམས་པ་ནི་གནས་པ་ཉིད་མི་མཐུན་པའི་ཕྱོགས་སོ་ཞེས་གསུངས་པ་ཡིན་ནོ། །
2025-10-14 11:13:51,780 [INFO] Time taken to process commentary text: 0.03s
2025-10-14 11:13:51,780 [INFO] Processing commentary text: སྦྱིན་པ་བྱིན་ནོ་ཞེས་གང་གསུངས་པ་དེ་ནི་མཚན་མ་ཙམ་ཡོངས་སུ་གྲགས་པ་ལས་སོ། །
2025-10-14 11:13:51,785 [INFO] Time taken to process commentary text: 0.01s
2025-10-14 11:13:51,785 [INFO] Processing commentary text: ཕ་རོལ་ཏུ་ཕྱིན་པ་ལ་སྦྱོར་བའི་དབང་དུ་བྱས་པ། འདིར་སྦྱིན་པའི་རང་བཞིན་གྱིས་ཕ་རོལ་ཏུ་ཕྱིན་པ་དྲུག་པོ་ཐམས་ཅད་སྦྱིན་པ་རྣམ་པ་གསུམ་གྱི་དབང་དུ་བྱས་ནས་བསྡུས་པ་ཡིན་ཏེ། ཟང་ཟིང་གི་སྦྱིན་པས་ནི་སྦྱིན་པའི་ཕ་རོལ་ཏུ་ཕྱིན་པའོ། །
2025-10-14 11:13:51,817 [INFO] Time taken to process commentary text: 0.03s
2025-10-14 11:13:51,817 [INFO] Processing commentary text: མི་འཇིགས་པའི་སྦྱིན་པས་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པའོ། །
2025-10-14 11:13:51,824 [INFO] Time taken to process commentary text: 0.01s
2025-10-14 11:13:51,824 [INFO] Processing commentary text: ཆོས་ཀྱི་སྦྱིན་པས་ནི་བརྩོན་འགྲུས་དང་། བསམ་གཏན་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། བརྩོན་འགྲུས་མེད་ན་ཆོས་འཛིན་པ་དང་སྟོན་པ་ལ་སྐྱོ་བཞིན་པས་ཆོས་སྟོན་པར་མི་བྱེད་དོ། །
2025-10-14 11:13:51,843 [INFO] Time taken to process commentary text: 0.02s
2025-10-14 11:13:51,843 [INFO] Processing commentary text: བསམ་གཏན་མེད་ན་དད་པས་དབང་དུ་བྱ་བར་འདོད་པ་ཉིད་ཀྱིས་གྲང་བ་དང་ཚ་བ་མི་བཟོད་དེ། ཀུན་ནས་ཉོན་མོངས་པར་སྟོན་ཏོ། །
2025-10-14 11:13:51,996 [INFO] Time taken to process commentary text: 0.15s
2025-10-14 11:13:51,997 [INFO] Processing commentary text: ཤེས་རབ་མེད་ན་ཕྱིན་ཅི་ལོག་ཏུ་སྟོན་ཏེ་གང་ལས་ཉམས་པར་འགྱུར་ཞེས་བྱ་སྟེ། གསུམ་པོ་མེད་པ་མ་ཡིན་ན་ཆོས་ཀྱི་སྦྱིན་པ་ཕུན་སུམ་ཚོགས་པ་ཡིན་ནོ། །ཕ་རོལ་ཏུ་ཕྱིན་པ་དེ་རྣམས་ཀྱང་ཕ་རོལ་པ་དང་མཐོང་བའི་ཆོས་ཀྱི་འབྲས་བུ་རྣམ་པ་གཉིས་ཏེ། སྦྱིན་པའི་ཕ་རོལ་ཏུ་ཕྱིན་པས་ཕ་རོལ་གྱི་འབྲས་བུ་ལོངས་སྤྱོད་ཆེན་པོའོ། །
2025-10-14 11:13:53,273 [INFO] Time taken to process commentary text: 1.28s
2025-10-14 11:13:53,273 [INFO] Processing commentary text: ཚུལ་ཁྲིམས་ཀྱི་ཕ་རོལ་ཏུ་ཕྱིན་པས་བརྒྱ་བྱིན་ཉིད་དང་ཚངས་པ་ཉིད་ལ་སོགས་པའི་ལུས་ཕུན་སུམ་ཚོགས་པའོ། །བཟོད་པའི་ཕ་རོལ་ཏུ་ཕྱིན་པས་ཕྱོགས་ཆེ་བ་དང་འཁོར་ཆེ་བའོ། །
2025-10-14 11:13:53,596 [INFO] Time taken to process commentary text: 0.32s
2025-10-14 11:13:53,596 [INFO] Processing commentary text: བརྩོན་འགྲུས་ཀྱི་ཕ་རོལ་ཏུ་ཕྱིན་པས་ནི་ལོངས་སྤྱོད་ལ་སོགས་པ་རྒྱུན་མི་འཆད་པའོ། །
2025-10-14 11:13:53,708 [INFO] Time taken to process commentary text: 0.11s
2025-10-14 11:13:53,708 [INFO] Processing commentary text: བསམ་གཏན་གྱི་ཕ་རོལ་ཏུ་ཕྱིན་པས་ནི་གནོད་པ་མེད་པ་སྒྲུབ་པོ། །
2025-10-14 11:13:53,736 [INFO] Time taken to process commentary text: 0.03s
2025-10-14 11:13:53,736 [INFO] Processing commentary text: ཤེས་རབ་ཀྱི་ཕ་རོལ་ཏུ་ཕྱིན་པས་ནི་དབང་པོ་ཐམས་ཅད་རྣོ་ཞིང་བདེ་བ་དང་། ཡིད་བདེ་བ་མང་བ་དང་། སྐྱེ་བོའི་ཚོགས་ཆེན་པོ་ལ་དབང་སྒྱུར་བ་ཉིད་དོ། །མཐོང་བའི་ཆོས་ཀྱི་ནི་ཐམས་ཅད་ལྷག་པར་དད་པ་དང་། མཐོང་བའི་ཆོས་ལ་མྱ་ངན་ལས་འདས་པའོ། །
2025-10-14 11:13:54,337 [INFO] Time taken to process commentary text: 0.60s
2025-10-14 11:13:54,337 [INFO] Processing commentary text: དེ་ལ་གལ་ཏེ་བྱང་ཆུབ་སེམས་དཔའ་ཕ་རོལ་གྱི་སྦྱིན་པའི་འབྲས་བུ་དོན་དུ་གཉེར་བཞིན་པས་སྦྱིན་པ་ནི་དངོས་པོ་ལ་གནས་པས་སྦྱིན་པ་ཡིན་ཏེ། སྦྱིན་བྱའི་དངོས་པོ་དང་། དེ་ལྟ་བུའི་འབྲས་བུའི་དངོས་པོ་ལ་གནས་པ་ཉིད་ཀྱི་ཕྱིར་རོ། །དེ་བས་ན་དངོས་པོ་ལ་མི་གནས་པར་སྦྱིན་པ་སྦྱིན་ནོ་ཞེས་གསུངས་པ་ཡིན་ནོ། །
2025-10-14 11:13:54,401 [INFO] Time taken to process commentary text: 0.06s
2025-10-14 11:13:54,401 [INFO] Processing commentary text: ཡང་ན་ཕ་རོལ་གྱི་ཚུལ་ཁྲིམས་ལ་སོགས་པའི་འབྲས་བུ་དོན་དུ་གཉེར་བཞིན་པས་སྦྱིན་པ་བྱིན་ན་འགའ་ཞིག་ལ་གནས་པས་སྦྱིན་པ་ཡིན་ཏེ། དེ་བས་ན་ཅི་ལ་ཡང་མི་གནས་པར་སྦྱིན་པ་སྦྱིན་ནོ་ཞེས་པ་ཡིན་ནོ། །ཚུལ་ཁྲིམས་ལ་སོགས་པའི་འབྲས་བུ་མང་བ་ཉིད་དུ་བྱེ་བྲག་མེད་པས་ཅི་ལ་ཡང་གི་སྒྲ་བརྗོད་དོ། །
2025-10-14 11:13:54,449 [INFO] Time taken to process commentary text: 0.05s
2025-10-14 11:13:54,450 [INFO] Processing commentary text: ཡང་ན་མཐོང་བའི་ཆོས་ཀྱི་འབྲས་བུ་དད་པས་དབང་དུ་བྱེད་པ་དོན་དུ་གཉེར་བཞིན་པས་སྦྱིན་ན་ནི་གཟུགས་དང་། སྒྲ་དང་། དྲི་དང་། རོ་དང་། རེག་བྱ་ལ་གནས་པས་སྦྱིན་པ་ཡིན་ཏེ། དེ་བས་ན་གཟུགས་ལ་ཡང་མི་གནས་པར་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:13:54,481 [INFO] Time taken to process commentary text: 0.03s
2025-10-14 11:13:54,481 [INFO] Processing commentary text: ཡང་ན་མཐོང་བའི་ཆོས་ལ་མྱ་ངན་ལས་འདས་པ་དོན་དུ་གཉེར་བཞིན་པས་སྦྱིན་ན་ནི་ཆོས་ལ་གནས་པས་སྦྱིན་པ་ཡིན་ཏེ། དེ་བས་ན་ཆོས་ལ་ཡང་མི་གནས་པར་སྦྱིན་པ་སྦྱིན་ནོ་ཞེས་གསུངས་པ་ཡིན་ནོ། །
2025-10-14 11:13:54,500 [INFO] Time taken to process commentary text: 0.02s
2025-10-14 11:13:54,500 [INFO] Processing commentary text: སྦྱིན་པ་སྦྱིན་པར་བྱའོ་ཞེས་མཚོན་པར་བྱེད་པ་གང་གསུངས་པ་འདིས་ནི་སྦྱིན་པ་ལ་འདུན་པ་དང་སྨོན་ལམ་དག་གསུངས་པ་ཡིན་ནོ། ། མི་གནས་པར་སྦྱིན་པ་སྦྱིན་ནོ་ཞེས་གང་གསུངས་པའི་མི་གནས་པ་ཉིད་ནི་དོན་དམ་པ་རྣམ་པར་གཞག་པ་ཡིན་ནོ། །
2025-10-14 11:13:54,531 [INFO] Time taken to process commentary text: 0.03s
2025-10-14 11:13:54,531 [INFO] Processing commentary text: དེ་ལ་མི་གནས་པ་ཉིད་ཀྱིས་ནི་ཇི་ལྟ་བ་བཞིན་དུ་བསྒོམ་པར་བྱ་བའི་དོན་དམ་པ་ཡོངས་སུ་གསལ་བར་བྱེད་ལ།  དངོས་པོ་ལ་སོགས་པ་ལ་མི་གནས་པ་ཉིད་ཀྱིས་ནི་ཇི་སྙེད་བསྒོམ་པ་ཉིད་དེ། ཅི་ནས་བྱང་ཆུབ་སེམས་དཔས་མཚན་མར་འདུ་ཤེས་པ་ལ་ཡང་མི་གནས་པར་སྦྱིན་པ་སྦྱིན་ནོ་ཞེས་གང་གསུངས་པ་ཡིན་ནོ། །
2025-10-14 11:13:54,572 [INFO] Time taken to process commentary text: 0.04s
2025-10-14 11:13:54,572 [INFO] Processing commentary text: མི་གནས་པ་ཞེས་བྱ་བ་ནི་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་བསྟན་པ་ཡིན་ཏེ། དུས་དེར་མཚན་མར་འདུ་ཤེས་པ་ལ་མི་གནས་པ་ཡིན་ནོ། །དེ་ལྟར་མི་གནས་པ་ལ་སྦྱོར་བཞིན་པའི་བྱང་ཆུབ་སེམས་དཔའ་ལ་ལ་བསོད་ནམས་ལ་ལྟོས་པ་དང་བཅས་པ་ཉིད་ཀྱིས་སྤྲོ་བ་མེད་པའམ། སྤྲོ་བས་དོན་དུ་གཉེར་བའི་ཆ་ཡང་རུང་སྟེ། མི་གནས་པར་སྦྱིན་པ་སྦྱིན་པའི་བསོད་ནམས་ཀྱི་ཕུང་པོ་ཆེ་བ་ཉིད་ཡོངས་སུ་སྟོན་ཏེ།  རྣམ་པ་གསུམ་གྱིས་ནམ་མཁའ་དང་མཚུངས་སོ། །ཐམས་ཅད་དུ་འགྲོ་བ་ཉིད་ཀྱིས་ནི་གནས་པའམ་མི་གནས་པ་ཡང་རུང་སྟེ་བསོད་ནམས་འབྱུང་བར་མཐུན་པ་ལས་སོ། །
2025-10-14 11:13:54,840 [INFO] Time taken to process commentary text: 0.27s
2025-10-14 11:13:54,841 [INFO] Processing commentary text: ཡངས་པ་ཉིད་ཀྱིས་ནི་མཆོག་གི་ཁྱད་པར་ལས་སོ། །མི་ཟད་པས་ནི་མཐའ་ཡས་པའི་སྦྱིན་པ་ལས་སོ། །
2025-10-14 11:13:54,847 [INFO] Time taken to process commentary text: 0.01s
2025-10-14 11:13:54,848 [INFO] Processing commentary text: གཟུགས་སྐུ་ཐོབ་པར་འདུན་པའི་དབང་དུ་བྱས་པ། གཟུགས་ཀྱི་སྐུ་ཐོབ་པར་འདུན་པའི་རྟེན་སླར་ཡང་། རབ་འབྱོར་འདི་ཇི་སྙམ་དུ་སེམས། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་ལ། དོན་ཉམས་པ་ལས་ནི་གཟུགས་ཀྱི་སྐུ་ལ་དེ་བཞིན་གཤེགས་པར་མངོན་པར་ང་རྒྱལ་བ་མི་མཐུན་པའི་ཕྱོགས་ཡིན་པར་སྟོན་ཏེ།  དགེ་བའི་བཤེས་གཉེན་ཅི་འདྲ་བ་ཞིག་གིས་ཡོངས་སུ་ཟིན་ན་སྟེ་ཅི་འདྲ་བས་ཤེ་ན། གནས་བརྟན་རབ་འབྱོར་གྱིས་མ་ལགས་སོ་ཞེས་སྨྲས་པ་ཡིན་ཏེ།  བཅོམ་ལྡན་འདས་ཀྱིས་ཡོངས་སུ་རྒྱས་པར་མཛད་པ་ནི། རབ་འབྱོར་ཇི་ཙམ་དུ་མཚན་ཕུན་སུམ་ཚོགས་པ་དེ་ཙམ་དུ་བརྫུན་ནོ་ཞེས་བྱ་བ་འདིས་ནི་འདུན་པ་དང་སྨོན་ལམ་མོ། །
2025-10-14 11:13:55,177 [INFO] Time taken to process commentary text: 0.33s
2025-10-14 11:13:55,177 [INFO] Processing commentary text: འདི་ལ་དོན་ནི་དོན་དམ་པ་རྣམ་པར་གཞག་པར་སྟོན་པ་ཡིན་ཏེ། དོན་དམ་པར་མཚན་ཕུན་སུམ་ཚོགས་པ་ནི་བརྫུན་ཏེ། མཚན་ཕུན་སུམ་ཚོགས་པ་མེད་པ་ནི་མི་བརྫུན་ནོ་ཞེས་བྱ་བས་སོ། །
2025-10-14 11:13:55,207 [INFO] Time taken to process commentary text: 0.03s
2025-10-14 11:13:55,207 [INFO] Processing commentary text: དེ་ལྟར་དེ་བཞིན་གཤེགས་པ་ལ་མཚན་དང་མཚན་མེད་པར་བལྟའོ་ཞེས་བྱ་བས་ནི་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་ཡང་དག་པར་སྟོན་པ་ཡིན་ཏེ། དེའི་ཚེ་མཚན་རྣམས་ནི་མཚན་མ་ཡིན་པ་ཉིད་དུ་བལྟ་བར་བྱའོ། །
2025-10-14 11:13:55,244 [INFO] Time taken to process commentary text: 0.04s
2025-10-14 11:13:55,244 [INFO] Processing commentary text: བསྟན་པའི་ཆོས་ཀྱི་སྐུ་ཐོབ་པར་འདུན་པའི་རྟེན་ལ་སེམས་ཅན་གང་ལ་ལ་དག་འདི་ལྟ་བུའི་འདུ་ཤེས་སྐྱེད་པར་འགྱུར་བ་མཆིས་སམ་ནི་གང་དེ་ལྟ་བུའི་ཚུལ་གྱི་མདོ་སྡེའི་མཐའི་ཚིག་རྣམས་ལ་ཞེས་པའོ། །
2025-10-14 11:13:55,286 [INFO] Time taken to process commentary text: 0.04s
2025-10-14 11:13:55,286 [INFO] Processing commentary text: དེ་ལ་མདོ་སྡེའི་ཚིག་རྣམས་ནི་འཆད་པར་འགྱུར་བ་རྣམས་ལ་ཞེས་བྱ་བའི་དོན་དུ་རིགས་པར་བྱའོ། །ཚིག་ཇི་ལྟ་བུ་རྣམས་སུ་ཞེ་ན། གང་དོན་བདུན་གྱི་ཚིག་ཅེས་གསུངས་པ་རྣམས་སོ། །
2025-10-14 11:13:55,327 [INFO] Time taken to process commentary text: 0.04s
2025-10-14 11:13:55,327 [INFO] Processing commentary text: གནས་བརྟན་རབ་འབྱོར་གྱིས་མ་འོངས་པའི་དུས་སུ་འབྱུང་བའི་འདུ་ཤེས་སྐྱེད་པར་བྱེད་པའི་བྱང་ཆུབ་སེམས་དཔའ་རྣམས་ཀྱི་འབྱུང་བ་ཉིད་དོ། །འབྱུང་བར་འགྱུར་བ་མ་ཡིན་པ་དེ་དགག་པ་མཛད་ནས་འབྱུང་བར་འགྱུར་རོ་ཞེས་བཅོམ་ལྡན་འདས་ཀྱིས་གསུངས་ཏེ། ཆོས་རྣམ་པར་འཇིག་པ་ཡང་སྒྲུབ་པ་ཡོངས་སུ་ཉམས་པར་རིག་པར་བྱ་སྟེ། དེ་རྣམས་སུ་ཇི་ལྟ་བུ་བསྒྲུབ་པས་ཤེ་ན། རྒྱུ་ཇི་ལྟ་བུ་ཀུན་དུ་འབྱུང་བས་མཚན་ཕུན་སུམ་ཚོགས་པའི་རྒྱུ་ཙམ་ཡོངས་སུ་བསྒྲགས་པ་ལས་དེ་བཞིན་གཤེགས་པའི་གཟུགས་ཀྱི་སྐུ་ཡོངས་སུ་བསྟན་པ་ཡིན་ཏེ། བསོད་ནམས་ཡོངས་སུ་བཟུང་བས་ཞེས་འབྲེལ་ཏོ། །
2025-10-14 11:13:55,830 [INFO] Time taken to process commentary text: 0.50s
2025-10-14 11:13:55,830 [INFO] Processing commentary text: ཇི་ལྟ་བུའི་ཡང་དག་པའི་འདུ་ཤེས་ཀྱིས་འདུ་ཤེས་ཅན་འབྱུང་བར་འགྱུར་བ་ཡིན་པ་སྟེ། བཅོམ་ལྡན་འདས་ཀྱིས་ཡོངས་སུ་བསྟན་ཏོ། །
2025-10-14 11:13:55,843 [INFO] Time taken to process commentary text: 0.01s
2025-10-14 11:13:55,843 [INFO] Processing commentary text: ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ། ཤེས་རབ་དང་ལྡན་པ་ཞེས་བྱ་བས་ལྷག་པའི་ཚུལ་ཁྲིམས་ལ་སོགས་པའི་བསླབ་པ་གསུམ་གྱི་སྒྲུབ་པ་ཡོངས་སུ་བསྟན་ཏེ། ཡོན་ཏན་སྨོས་པ་ནི་འདོད་པ་ཆུང་བ་ལ་སོགས་པའི་ཡོན་ཏན་སྔོན་དུ་འགྲོ་བའི་ཏིང་ངེ་འཛིན་སྨོས་པ་ཡིན་ནོ། །
2025-10-14 11:13:55,908 [INFO] Time taken to process commentary text: 0.06s
2025-10-14 11:13:55,908 [INFO] Processing commentary text: སངས་རྒྱས་བརྒྱ་སྟོང་མང་པོ་ལ་དེ་རྣམས་ཀྱིས་བསྙེན་བཀུར་བ་འབྱུང་བར་འགྱུར་རོ་ཞེས་བྱ་བ་རྒྱ་ཆེན་པོས་རྒྱུ་ཀུན་དུ་འབྱུང་བ་ཡོངས་སུ་བསྒྲགས་པ་ཡིན་ནོ། །
2025-10-14 11:13:55,939 [INFO] Time taken to process commentary text: 0.03s
2025-10-14 11:13:55,939 [INFO] Processing commentary text: སེམས་གཅིག་ཏུ་རབ་ཏུ་དང་བ་ཡང་རེ་ཞིག་གང་ཞིག་བཤད་པ་དེ་རྣམས་ལས་དང་པོ་ཉིད་དུ་གང་དག་འབྱུང་བའི་འདུ་ཤེས་སྐྱེད་པར་འགྱུར་བ་ཞེས་བྱའོ། །
2025-10-14 11:13:55,957 [INFO] Time taken to process commentary text: 0.02s
2025-10-14 11:13:55,957 [INFO] Processing commentary text: དེ་བཞིན་གཤེགས་པས་དེ་དག་མཁྱེན་ཏོ་ཞེས་བྱ་བ་ནི་དེ་རྣམས་ཀྱི་མིང་དང་། ལུས་དང་། ཤེས་པ་དང་། ལྟ་བ་རྣམས་དེ་བཞིན་གཤེགས་པས་སོ། །གཟུགས་ཀྱི་སྐུ་མཐོང་བ་ལས་གནས་པ་དང་རྒྱུ་བ་ཐམས་ཅད་དོ་སྙམ་པའི་བསམ་པ་མཁྱེན་པ་ལ་བརྟེན་ནས་ལྟ་བ་རྣམས་ཏེ། འདི་དག་གིས་ནི་དགེ་བའི་བཤེས་གཉེན་གྱིས་ཡོངས་སུ་བཟུང་བར་བསྟན་ལ། དེ་དག་ཐམས་ཅད་ནི་བསོད་ནམས་ཀྱི་ཕུང་པོ་དཔག་ཏུ་མེད་པ་ཞེས་བྱ་བ་འདིས་བསོད་ནམས་ཀྱིས་ཡོངས་སུ་བཟུང་བར་བསྟན་ཏོ། །
2025-10-14 11:13:56,214 [INFO] Time taken to process commentary text: 0.26s
2025-10-14 11:13:56,214 [INFO] Processing commentary text: དེ་ལ་རབ་ཏུ་བསྒྲུབ་ཅིང་བསོད་ནམས་བསྐྱེད་པའི་དུས་སུ་ཡོངས་སུ་བཟུང་བར་འདོད་དེ། དེ་འགགས་པའི་དུས་སུ་ས་བོན་ཡོངས་སུ་འཛིན་པའི་ཕྱིར་རོ། ། བྱང་ཆུབ་སེམས་དཔའ་དེ་རྣམས་ནི་སེམས་ཅན་དུ་འདུ་ཤེས་པ་འཇུག་པར་མི་འགྱུར་བ་ནས་ ཇི་སྲིད་གལ་ཏེ་ཆོས་མེད་པའི་འདུ་ཤེས་འཇུག་ན་དེ་ཉིད་དེ་དག་གི་བདག་ཏུ་འཛིན་པར་འགྱུར་ཞེས་བྱ་བས་ནི་དེ་རྣམས་ཀྱི་ཡང་དག་པའི་འདུ་ཤེས་བསྟན་ཏོ། །
2025-10-14 11:13:56,410 [INFO] Time taken to process commentary text: 0.20s
2025-10-14 11:13:56,410 [INFO] Processing commentary text: ལོག་པར་འཛིན་པ་ལྔའི་གཉེན་པོར་ཏེ།  ལོག་པར་འཛིན་པ་ལྔ་པོ་ཇི་ལྟ་བུ་ཞེ་ན། གཞན་མུ་སྟེགས་བྱེད་དག་ཆོས་འདི་ལ་དང་། སོ་སོའི་སྐྱེ་བོ་དང་། ཉན་ཐོས་དང་། བྱང་ཆུབ་སེམས་དཔའ་མངོན་པའི་ང་རྒྱལ་ཅན་དང་། འཇིག་རྟེན་པ་ཐུན་མོང་པའི་འདུ་ཤེས་སུ་ལྟུང་བ་རྣམས་སམ། འདུ་ཤེས་མེད་པར་ལྟུང་བ་རྣམས་ཀྱང་སྟེ། དང་པོ་ནི་བདག་ཏུ་འདུ་ཤེས་འཇུག་ལ། གཉིས་པ་ནི་ཆོས་སུ་འདུ་ཤེས་ཤིང་། གསུམ་པ་ནི་ཆོས་མ་ཡིན་པར་འདུ་ཤེས་པ་སྟེ།  ཆོས་ལ་དངོས་པོར་འདུ་ཤེས་པས་ཆོས་ཀྱི་དངོས་པོ་མེད་པ་ནི་འདིར་ཆོས་མ་ཡིན་པར་འདོད་དོ། །
2025-10-14 11:13:56,777 [INFO] Time taken to process commentary text: 0.37s
2025-10-14 11:13:56,777 [INFO] Processing commentary text: བཞི་པའི་འདུ་ཤེས་འཇུག་པ་དང་། ལྔ་པའི་འདུ་ཤེས་མེད་པ་སྟེ། བྱང་ཆུབ་སེམས་དཔའ་དེ་རྣམས་ནི་འདི་དག་ཐམས་ཅད་ལ་འདུ་ཤེས་འཇུག་པར་མི་འགྱུར་རོ། །
2025-10-14 11:13:56,793 [INFO] Time taken to process commentary text: 0.02s
2025-10-14 11:13:56,793 [INFO] Processing commentary text: དེའི་ཕྱིར་ཚུལ་ཁྲིམས་དང་ལྡན་པ་འབྱུང་བར་འགྱུར་བ་ནས་ཇི་སྲིད་བསོད་ནམས་ཀྱི་ཕུང་པོ་དཔག་ཏུ་མེད་པ་འབྱུང་བར་འགྱུར་རོ་ཞེས་ཉེ་བར་སྟོན་ཏོ། །
2025-10-14 11:13:56,813 [INFO] Time taken to process commentary text: 0.02s
2025-10-14 11:13:56,813 [INFO] Processing commentary text: དེ་ཅིའི་ཕྱིར་ཞེ་ན་ཞེས་གསུངས་པའི་ཕྱིར་གང་དང་གང་ལོག་པར་འཛིན་པ་ནི་ཆོས་དང་ཆོས་མེད་པའི་འདུ་ཤེས་འཇུག་པར་འགྱུར་བ་ཡིན་ནོ། །
2025-10-14 11:13:56,828 [INFO] Time taken to process commentary text: 0.02s
2025-10-14 11:13:56,828 [INFO] Processing commentary text: བདག་མེད་པ་ལ་སོགས་པའི་འདུ་ཤེས་ཉིད་མི་འཇུག་པ་གང་ཡིན་པ་དེ་ཡང་བདག་ལ་སོགས་པའི་འདུ་ཤེས་ཏེ། དེ་དག་གིས་བག་ལ་ཉལ་མ་སྤངས་པའི་ཕྱིར་འདི་ཉིད་བདག་ཏུ་འཛིན་པ་ཡིན་ཏེ། དེས་ན་གལ་ཏེ་བྱང་ཆུབ་སེམས་དཔའ་དེ་དག་ཆོས་སུ་འདུ་ཤེས་འཇུག་ན་དེ་ཉིད་དེ་དག་གི་བདག་ཏུ་འཛིན་པར་འགྱུར།  གལ་ཏེ་ཆོས་མ་ཡིན་པར་འདུ་ཤེས་ཞེས་རྒྱས་པར་ལྷག་མ་རྣམས་ཀྱང་བདག་ལ་སོགས་པའི་འདུ་ཤེས་འཇུག་པར་གསུངས་པ་ཡིན་ནོ། །ཉིད་ཅེས་མ་བརྗོད་ན་ཡང་དེ་ཉིད་དེ་དག་གིས་བདག་ཏུ་འཛིན་པར་འགྱུར་རོ་ཞེས་པའོ། །
2025-10-14 11:13:57,153 [INFO] Time taken to process commentary text: 0.32s
2025-10-14 11:13:57,153 [INFO] Processing commentary text: དེ་ལ་རང་གི་རྒྱུད་དུ་ཡོངས་སུ་གཅོད་པའི་འཛིན་པ་ནི་བདག་ཏུ་འདུ་ཤེས་པར་རིག་པར་བྱ་ལ།  བདག་གི་བ་ཡོད་པ་ཉིད་དུ་འཛིན་པ་ནི་སེམས་ཅན་འདུ་ཤེས་པའོ། །བདག་ཚེ་ཇི་སྲིད་པར་གནས་པར་འཛིན་པ་ནི་སྲོག་ཏུ་འདུ་ཤེས་པའོ། །ཡང་ནས་ཡང་དུ་འགྲོ་བ་རྣམས་སུ་འགྲོ་བར་འཛིན་པ་ནི་གང་ཟག་ཏུ་འདུ་ཤེས་པའོ། །དེ་དག་ལ་ཡང་དག་པའི་འདུ་ཤེས་བསྐྱེད་པར་འགྱུར་བ་ཞེས་བྱའོ། །
2025-10-14 11:13:57,316 [INFO] Time taken to process commentary text: 0.16s
2025-10-14 11:13:57,316 [INFO] Processing commentary text: དོན་ཉམས་པ་ལས་ནི་འཆད་པར་འགྱུར་བའི་མདོ་སྡེའི་ཚིག་རྣམས་ལ་ཡང་དག་པ་མ་ཡིན་པའི་འདུ་ཤེས་ནི་མི་མཐུན་ཕྱོགས་ཡིན་པར་སྟོན་ཏེ། རྒྱུ་ཙམ་ཡོངས་སུ་བརྗོད་པ་ལས་ནི་བསྟན་པའི་ཆོས་ཀྱི་སྐུ་ཡོངས་སུ་སྟོན་ཏོ། །
2025-10-14 11:13:57,360 [INFO] Time taken to process commentary text: 0.04s
2025-10-14 11:13:57,361 [INFO] Processing commentary text: ཆོས་སྐུ་ཐོབ་པར་འདུན་པའི་དབང་དུ་བྱས་པ། བསྟན་པའི་ཆོས་སྐུ། ཡང་དག་པའི་འདུ་ཤེས་བསྐྱེད་ཅེས་བྱ་བ་འདི་ཉིད་ཀྱིས་དེ་བསྐྱེད་པའི་འདུན་པ་དང་སྨོན་ལམ་སྟོན་པ་ཡིན་ནོ། །དེ་དག་གི་བདག་ཏུ་འདུ་ཤེས་པ་འཇུག་པར་མི་འགྱུར་ཞེས་བྱ་བས་ནི་དོན་དམ་པ་རྒྱས་པར་རྣམ་པར་འཇོག་པར་བྱེད་དོ། །
2025-10-14 11:13:57,439 [INFO] Time taken to process commentary text: 0.08s
2025-10-14 11:13:57,439 [INFO] Processing commentary text: ཡང་རབ་འབྱོར་ཆོས་སུ་བཟུང་བར་མི་བྱ་ཞིང་ཆོས་མ་ཡིན་པར་ཡང་ཞེས་བྱ་བ་ནི་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་སྟོན་པར་བྱེད་དེ། དེའི་ཚེ་ཆོས་མ་ཡིན་པར་འཛིན་པ་དང་ཆོས་མ་ཡིན་པ་མ་ཡིན་པར་འཛིན་པ་གཉི་ག་ཆོས་བདག་མེད་པ་ལ་རྣམ་པར་རྟོག་པ་ཡིན་པའི་ཕྱིར་རོ་ཞེས་བྱ་བའི་དོན་ཏེ། དེ་ནི་བསྟན་པའི་ཆོས་ཀྱི་སྐུའོ། ། དེ་བས་ན་འདི་སེམས་ཅན་གྱི་ཆེད་དུ་དེ་བཞིན་གཤེགས་པས་གསུངས་སོ། །
2025-10-14 11:13:57,661 [INFO] Time taken to process commentary text: 0.22s
2025-10-14 11:13:57,661 [INFO] Processing commentary text: ཆོས་ཀྱི་རྣམ་གྲངས་གཟིངས་ལྟ་བུར་ཤེས་པ་རྣམས་ཀྱིས་ཆོས་ཀྱང་སྤང་བར་བྱ་ན་སྟེ། ཡང་དག་པའི་འདུ་ཤེས་བསྐྱེད་པའི་སྔ་རོལ་ཉིད་དུ་ཆོས་མ་ཡིན་པ་སྟེ་འདི་དག་བསྟན་ཏོ་ཞེས་བྱ་བ་མདོར་བསྡུ་ན་ཡང་དག་པའི་འདུ་ཤེས་ཀྱིས་བསྟན་པའི་ཆོས་ཀྱི་སྐུ་ལ་བྱང་ཆུབ་སེམས་དཔས་ཐོབ་པར་འདུན་པར་བྱའོ་ཞེས་ཡོངས་སུ་བསྟན་ཏོ། །
2025-10-14 11:13:57,794 [INFO] Time taken to process commentary text: 0.13s
2025-10-14 11:13:57,794 [INFO] Processing commentary text: རྟོགས་པའི་ཆོས་སྐུ། ཡེ་ཤེས་ཀྱི་རང་བཞིན་གྱི་རྟོགས་པའི་ཆོས་ཀྱི་སྐུ་ཐོབ་པར་འདུན་པའི་རྟེན་ནི་རབ་འབྱོར་དེ་ཇི་སྙམ་སེམས། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་ཞེས་གསུངས་པ་ཡིན་ཏེ། འདིས་དོན་ཉམས་པ་ལས་ནི་རྟོགས་པར་བྱ་བའི་བྱང་ཆུབ་ཏུ་ལྷག་པར་འཛིན་པ་ནི་མི་མཐུན་པའི་ཕྱོགས་སུ་སྟོན་ཏེ། ཆོས་བསྟན་པས་དེ་རྫོགས་པའི་བྱང་ཆུབ་ཏུ་འཛིན་ཞེས་བྱའོ། །
2025-10-14 11:13:58,111 [INFO] Time taken to process commentary text: 0.32s
2025-10-14 11:13:58,111 [INFO] Processing commentary text: དེའི་ཕྱིར་ཆོས་གང་ཡང་བསྟན་ཏམ་ཞེས་གསུངས་པ་ཡིན་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བྱ་བའིའོ། །རྒྱུ་ཙམ་ཡོངས་སུ་བརྗོད་པ་ལས་ནི་རྟོགས་པའི་ཆོས་ཀྱི་སྐུའོ་ཞེས་བསྟན་ཏོ། །
2025-10-14 11:13:58,171 [INFO] Time taken to process commentary text: 0.06s
2025-10-14 11:13:58,172 [INFO] Processing commentary text: མ་ལགས་སོ་ཞེས་པས་ནི་གནས་བརྟན་རབ་འབྱོར་གྱིས་སངས་རྒྱས་ཀྱི་དགོངས་པ་སྨྲས་པ་ཡིན་ཏེ། ཀུན་རྫོབ་ཏུ་བྱང་ཆུབ་ཏུ་འཛིན་པ་དང་བྲལ་བའི་འདུན་པ་དང་སྨོན་ལམ་སྟོན་ཏེ། རྣམ་གྲངས་ཀྱིས་ན་འདི་དག་གཉི་ག་ཡང་ཡོད་དོ་ཞེས་དགོངས་སོ། །བཅོམ་ལྡན་འདས་ཀྱིས་གསུངས་པ་དེས་ན་འདི་དག་གཉི་ག་ཡང་ཡོད་པ་མ་ཡིན་ནོ་ཞེས་བསྟན་ཏོ། །
2025-10-14 11:13:58,359 [INFO] Time taken to process commentary text: 0.19s
2025-10-14 11:13:58,359 [INFO] Processing commentary text: བཅོམ་ལྡན་འདས་ཀྱིས་གསུངས་པའི་དོན་བདག་གིས་ཇི་ལྟར་འཚལ་བ་ལྟར་ན་ཞེས་གསུངས་པ་སྟེ། དེ་ཅིའི་སླད་དུ་ཞེ་ན། དེ་བཞིན་གཤེགས་པས་ཆོས་གང་བསྟན་པ་ཞེས་གང་གསུངས་པ་ཡིན་ནོ། །
2025-10-14 11:13:58,413 [INFO] Time taken to process commentary text: 0.05s
2025-10-14 11:13:58,413 [INFO] Processing commentary text: བཟུང་དུ་མ་མཆིས་པ་དང་། བརྗོད་དུ་མ་མཆིས་པ། དེ་ནི་ཆོས་ཀྱང་མ་ལགས། ཆོས་མ་མཆིས་པ་ཡང་མ་ལགས་ཞེས་བྱ་བ་འདིས་ནི་དོན་དམ་པ་རྣམ་པར་འཇོག་སྟེ། ཆོས་བསྟན་པ་རྟོགས་པའི་ཕྱིར་བྱང་ཆུབ་ཀྱིའོ། །
2025-10-14 11:13:58,484 [INFO] Time taken to process commentary text: 0.07s
2025-10-14 11:13:58,484 [INFO] Processing commentary text: ཆོས་ཉིད་ཀྱི་དབང་དུ་བྱས་ནས་དོན་དམ་པ་རྣམ་པར་འཇོག་སྟེ། དེ་ལ་བཟུང་དུ་མེད་པ་ནི་མཉན་དུ་མེད་པའོ། །
2025-10-14 11:13:58,508 [INFO] Time taken to process commentary text: 0.02s
2025-10-14 11:13:58,508 [INFO] Processing commentary text: བརྗོད་དུ་མེད་པ་ནི་བསྟན་པ་ཉིད་ཀྱི་ཆོས་མེད་པ་སྟེ། ཀུན་བརྟགས་པའི་རང་བཞིན་གྱིས་ཆོས་མ་ཡིན་པ་ཡང་མེད་པ་ནི་ཆོས་བདག་མེད་པས་སོ། །
2025-10-14 11:13:58,536 [INFO] Time taken to process commentary text: 0.03s
2025-10-14 11:13:58,536 [INFO] Processing commentary text: དེ་ཅིའི་སླད་དུ་ཞེ་ན། འཕགས་པའི་གང་ཟག་རྣམས་ནི་འདུས་མ་བགྱིས་ཀྱིས་རབ་ཏུ་ཕྱེ་བའི་སླད་དུའོ་ཞེས་བྱ་བ་ནི་འདུ་བྱེད་མེད་པར་རྣམ་པར་མི་རྟོག་ཅེས་བྱ་བའི་དོན་ཏེ། དེས་སློབ་པའི་བྱང་ཆུབ་སེམས་དཔའ་རབ་ཏུ་ཕྱེ་བའོ། །
2025-10-14 11:13:58,621 [INFO] Time taken to process commentary text: 0.08s
2025-10-14 11:13:58,621 [INFO] Processing commentary text: སྐྱེ་བ་མེད་པ་ནི་ཡོད་ཀྱང་འདུས་མ་བྱས་པ་སྟེ། དེ་བཞིན་གཤེགས་པའི་གནས་ཡོངས་སུ་གྱུར་པ་གང་ཡིན་པ་ནི་དེ་བཞིན་ཉིད་རྣམ་པར་དག་པས་རབ་ཏུ་ཕྱེ་བའི་ཕྱིར་རོ། ། དེས་མི་སློབ་པའི་དེ་བཞིན་གཤེགས་པ་རབ་ཏུ་ཕྱེ་བ་ཡིན་ནོ། །
2025-10-14 11:13:58,707 [INFO] Time taken to process commentary text: 0.09s
2025-10-14 11:13:58,707 [INFO] Processing commentary text: དེ་ལ་འདུས་མ་བྱས་པའི་དོན་དང་པོས་ནི་རྣལ་འབྱོར་ལ་སྙོམས་པར་འཇུག་པ་སྟོན་ཏེ། དེ་ལ་རྣམ་པར་གཡེང་བ་ཚར་གཅོད་པ་ཡང་སྟོན་ཏོ། །གཉིས་པས་ནི་དེ་ལ་ཕ་རོལ་ཏུ་ཕྱིན་པའི་དོན་ཅན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བོ། །
2025-10-14 11:13:58,778 [INFO] Time taken to process commentary text: 0.07s
2025-10-14 11:13:58,779 [INFO] Processing commentary text: འདི་ལས་རྟེན་གོང་མ་ཐམས་ཅད་འདུས་མ་བྱས་པས་རབ་ཏུ་ཕྱེ་བ་ནི་འཕགས་པའི་གང་ཟག་གོ་ཞེས་བྱ་བའི་དབང་དུ་བྱས་པར་རིག་པར་བྱའོ། །
2025-10-14 11:13:58,806 [INFO] Time taken to process commentary text: 0.03s
2025-10-14 11:13:58,806 [INFO] Processing commentary text: འདུས་མ་བྱས་པས་རབ་ཏུ་ཕྱེ་བ་སྔར་མ་གསུངས་པར་འདིར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བསྟན་པ་ལས་འདུས་མ་བྱས་པ་དོན་གྱིས་འཐོབ་པའི་ཕྱིར་རོ། །
2025-10-14 11:13:58,862 [INFO] Time taken to process commentary text: 0.06s
2025-10-14 11:13:58,863 [INFO] Processing commentary text: བསོད་ནམས་ཀྱི་རང་བཞིན་རྟོགས་པའི་ཆོས་ཀྱི་སྐུའི་རྟེན་ལ་ཅི་ཞིག་ཡོངས་སུ་བསྟན་པར་འགྱུར་ཞེ་ན། གང་གི་ཕྱིར་རེ་ཞིག་བསྟན་པའི་ཆོས་ཀྱི་སྐུ་ལས་བསོད་ནམས་དང་བཅས་པའི་རང་བཞིན་དེ་བཞིན་གཤེགས་པ་རྣམས་ལས་རྟོགས་པའི་ཆོས་ཀྱི་སྐུ་སྐྱེ་བའི་ཕྱིར་རོ། །དེ་ཡང་རེ་ཞིག་ཚིག་བཞི་པའི་ཚིགས་སུ་བཅད་པ་བསྟན་པ་ཡང་དེ་ལྟ་བུའོ། །
2025-10-14 11:13:59,109 [INFO] Time taken to process commentary text: 0.25s
2025-10-14 11:13:59,109 [INFO] Processing commentary text: བསོད་ནམས་ཆེན་པོའི་སྐྱེ་མཆེད་ནི་ཐོག་མ་ཉིད་དུ་གང་འདི་བསོད་ནམས་ཀྱི་རང་བཞིན་དེ་བཞིན་གཤེགས་པ་རྣམས་ཀྱི་རྟོགས་པའི་ཆོས་ཀྱི་སྐུའོ། །ཡང་རྒྱུ་ཅི་ཞིག་ཅེ་ན། བསྟན་པའི་ཆོས་ཀྱི་སྐུ་ལས་ཚིག་བཞི་པའི་ཚིགས་སུ་བཅད་པ་གཅིག་བསྟན་ན་ཡང་དེ་ལྟ་བུའི་བསོད་ནམས་རྒྱས་པར་འགྱུར་བ་ཡིན་ནོ། །
2025-10-14 11:13:59,248 [INFO] Time taken to process commentary text: 0.14s
2025-10-14 11:13:59,248 [INFO] Processing commentary text: དེ་ཅིའི་ཕྱིར་ཞེ་ན། དེ་བཞིན་གཤེགས་པ་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་འདི་ལས་འབྱུང་སྟེ་ཞེས་སྒྲུབ་པར་བྱེད་པ་གསུངས་ཏེ། སྤྱོད་པ་བཅུ་ལུང་ཉུང་ཟད་ལ་བརྟེན་ནས་ཀུན་དུ་རྟོགས་པའི་ཕྱིར་རོ། །
2025-10-14 11:13:59,344 [INFO] Time taken to process commentary text: 0.10s
2025-10-14 11:13:59,345 [INFO] Processing commentary text: སངས་རྒྱས་བཅོམ་ལྡན་འདས་རྣམས་འདི་ལས་སྐྱེས་ཞེས་བྱ་བ་ནི་ཀུན་རྫོབ་ཀྱི་སངས་རྒྱས་ཏེ། དེ་ལས་བྱང་ཆུབ་འབྱུང་བ་ཉིད་ཀྱི་ཕྱིར་རོ། །གཉི་ག་ལ་ཡང་སངས་རྒྱས་ཀྱི་ཆོས་ནི་མཆོད་རྟེན་ནོ། །གང་བྱང་ཆུབ་དེ་ཉིད་སངས་རྒྱས་སོ། །
2025-10-14 11:13:59,450 [INFO] Time taken to process commentary text: 0.11s
2025-10-14 11:13:59,450 [INFO] Processing commentary text: དེས་ན་རབ་འབྱོར་སངས་རྒྱས་ཀྱི་ཆོས་རྣམས་སངས་རྒྱས་ཀྱི་ཆོས་རྣམས་ཞེས་བྱ་བ་ནི་སངས་རྒྱས་ཀྱི་ཆོས་དེ་དག་མེད་པར་ཞེས་གསུངས་པ་ཡིན་ཏེ། དེ་ལ་འདི་ཉིད་ནི་རེ་ཞིག་འདི་བསོད་ནམས་མང་པོ་འབྱུང་བའི་རྒྱུར་རིག་པར་བྱ་ལ། དོན་ཉམས་པ་ལས་ནི་མི་མཐུན་པའི་ཕྱོགས་བསོད་ནམས་རབ་ཏུ་འབྱུང་བར་ཡོངས་སུ་བསྟན་ཏེ།  བསོད་ནམས་ཞེས་བྱ་བའི་རྒྱུ་ཙམ་ཡོངས་སུ་བརྗོད་པ་ལས་ནི་བསོད་ནམས་ཀྱི་རང་བཞིན་གྱི་ཆོས་ཀྱི་སྐུ་ཡོངས་སུ་བསྟན་ཏོ། །
2025-10-14 11:13:59,877 [INFO] Time taken to process commentary text: 0.43s
2025-10-14 11:13:59,877 [INFO] Processing commentary text: བསོད་ནམས་མཆོག་ཏུ་བསྟན་པ་ཉིད་ཀྱིས་ཀྱང་དེ་ལ་སྨོན་ལམ་སྟོན་པར་བྱེད་དེ། བཅོམ་ལྡན་འདས་བསོད་ནམས་ཀྱི་ཕུང་པོ་དེ་ཉིད་ཕུང་པོ་མ་མཆིས་པའི་སླད་དུ་སྟེ།  དེས་ན་དེ་བཞིན་གཤེགས་པས་བསོད་ནམས་ཀྱི་ཕུང་པོ་ཞེས་བྱ་བ་གང་གསུངས་པ་ཡིན་ནོ། །
2025-10-14 11:13:59,993 [INFO] Time taken to process commentary text: 0.12s
2025-10-14 11:13:59,993 [INFO] Processing commentary text: གང་ཡང་རབ་འབྱོར་སངས་རྒྱས་ཀྱི་ཆོས་རྣམས་སངས་རྒྱས་ཀྱི་ཆོས་རྣམས་ཞེས་བྱ་བ་ནི་སངས་རྒྱས་ཀྱི་ཆོས་དེ་དག་མེད་པས་ དེས་ན་སངས་རྒྱས་ཀྱི་ཆོས་རྣམས་ཞེས་བྱའོ་ཞེས་བྱ་བ་འདིས་ནི་བསོད་ནམས་ཀྱི་ཕུང་པོ་དེ་ཡང་གང་གསུངས་པ་ཡིན་ཏེ། སུ་ཞིག་སངས་རྒྱས་ཀྱི་ཆོས་རྣམས་ཡོངས་སུ་འཛིན་པ་དེ་བསོད་ནམས་ཀྱི་རང་བཞིན་གྱི་ཆོས་ཀྱི་སྐུ་ནི་དེ་བཞིན་གཤེགས་པ་དེ་རྣམས་ཀྱི་ཡིན་པའི་དབང་དུ་བྱས་ནས་དོན་དམ་པ་རྣམ་པར་འཇོག་གོ །
2025-10-14 11:14:00,399 [INFO] Time taken to process commentary text: 0.41s
2025-10-14 11:14:00,399 [INFO] Processing commentary text: འཕགས་པའི་གང་ཟག་རྣམས་ནི་འདུས་མ་བྱས་ཀྱིས་རབ་ཏུ་ཕྱེ་བ་ཡིན་ནོ་ཞེས་བྱ་བའི་རྗེས་སུ་ཞུགས་པ་ལས་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་སླར་ཡང་བསྟན་པ་ཡིན་ཏེ། བཅོམ་ལྡན་འདས་མང་ལགས་སོ། །
2025-10-14 11:14:00,843 [INFO] Time taken to process commentary text: 0.44s
2025-10-14 11:14:00,843 [INFO] Processing commentary text: བདེ་བར་གཤེགས་པ་མང་ལགས་སོ་ཞེས་ཚིག་གཉིས་སྨོས་པ་ནི་སེམས་ཉིད་དུ་བཟུང་བ་དེས་ན་བདག་ཏུ་བཟུང་བའི་སེམས་ཉིད་སྟོན་པར་བྱེད་དེ། ལྷག་པར་བཟུང་བ་ལྷུར་ལེན་པར་བསྟན་པ་ཡིན་ཏེ། ཚིག་དང་ཡིག་གེས་བསྟན་པར་བྱའོ་ཞེས་བྱ་བའི་དོན་ཏོ། །དཔག་ཏུ་མེད་པ་ནི་དཔེའི་ཡུལ་མ་ཡིན་པའི་ཕྱིར་དང་གྲངས་མེད་པ་ནི་མང་བ་ཉིད་ཀྱི་ཕྱིར་རོ། །དེས་ནི་འདུན་པའི་རྟེན་ནོ། །
2025-10-14 11:14:01,131 [INFO] Time taken to process commentary text: 0.29s
2025-10-14 11:14:01,131 [INFO] Processing commentary text: གེགས་ཀྱིས་དབེན་པའི་རྟེན་ནི་གེགས་བཅུ་གཉིས་ཀྱི་གཉེན་པོར་རིག་པར་བྱ་སྟེ། གེགས་བཅུ་གཉིས་པོ་གང་དག་ཅེ་ན། མངོན་པའི་ང་རྒྱལ་ཅན་ཉིད་དང་། མངོན་པའི་ང་རྒྱལ་མེད་པར་གྱུར་ཀྱང་ཐོས་པ་ཉུང་བ་ཉིད་དང་། ཐོས་པ་མང་ཡང་དམིགས་པ་ཡིད་ལ་བྱེད་པ་ཆུང་ངུ་བསྒོམ་པ་དང་། དམིགས་པ་ཡིད་ལ་བྱེད་པ་ཆུང་ངུ་མ་ཡིན་ཡང་སེམས་ཅན་ཡལ་བར་འདོར་བ་ཉིད་དང་།  ཡལ་བར་འདོར་བ་མ་ཡིན་ཡང་ཕྱི་རོལ་གྱི་བསྟན་བཅོས་ལ་རྗེས་སུ་ཆགས་པ་དང་། དེ་ལ་འཇུག་པར་བྱེད་པ་མ་ཡིན་ཡང་གཟུགས་བརྙན་གྱི་མཚན་མ་ཟིལ་གྱིས་གནོན་པ་ལ་མི་མཁས་པ་དང་། དེ་ལ་མཁས་ཀྱང་བསོད་ནམས་ཀྱི་ཚོགས་མི་སོགས་པ་ཉིད་དང་།  བསོད་ནམས་ཀྱི་ཚོགས་སོགས་ཀྱང་ལེ་ལོས་རྙེད་པ་དང་བཀུར་སྟིའི་བདེ་བའི་རོ་མྱང་བ་ཉིད་དང་། དེ་རོ་མྱོང་བ་མ་ཡིན་ཀྱང་སྡུག་བསྔལ་མི་བཟོད་པ་ཉིད་དང་། སྡུག་བསྔལ་བཟོད་པ་ཉིད་ཡིན་ཡང་ཡེ་ཤེས་ཀྱི་ཚོགས་མི་སོགས་པ་ཉིད་དང་། ཡེ་ཤེས་ཀྱི་ཚོགས་སོགས་ཀྱང་བདག་ཏུ་ཡང་དག་པར་འཛིན་པ་དང་། བདག་ཏུ་མི་འཛིན་ཡང་གདམས་ངག་དང་བྲལ་བ་ཉིད་དོ། །
2025-10-14 11:14:12,130 [INFO] Time taken to process commentary text: 11.00s
2025-10-14 11:14:12,130 [INFO] Processing commentary text: བསྒོམ་པའི་ཁྱད་པར་རྟོགས་པ་ལ་མངོན་པའི་ང་རྒྱལ་མེད་པ། དེ་ལ་མངོན་པའི་ང་རྒྱལ་གྱིས་དབེན་པའི་དབང་དུ་བྱས་ནས། ཡང་རྒྱུན་དུ་ཞུགས་པ་འདི་སྙམ་དུ་ཞེས་རྒྱས་པར་གསུངས་པ་ཡིན་ནོ། །དེ་ལ་དོན་ཉམས་པ་ནི་བདག་གིས་ཐོབ་པོ་ཞེས་མངོན་པའི་ང་རྒྱལ་ཅན་ཉིད་དེ་མི་མཐུན་པའི་ཕྱོགས་སུ་བསྟན་ཏོ། །
2025-10-14 11:14:12,286 [INFO] Time taken to process commentary text: 0.16s
2025-10-14 11:14:12,286 [INFO] Processing commentary text: རྒྱུན་དུ་ཞུགས་པ་འདི་སྙམ་དུ་ཞེས་བྱ་བས་ནི་རྒྱུ་ཙམ་བརྗོད་པ་ཉིད་ཀྱིས་མངོན་པའི་ང་རྒྱལ་མེད་པ་ཉིད་དུ་ཡོངས་སུ་སྟོན་ཏེ། དེ་ལ་ཡང་འདུན་པ་དང་སྨོན་ལམ་སྟོན་པ་ཡིན་ལ།  བཅོམ་ལྡན་འདས་ཅི་ལ་ཡང་ཞུགས་པ་མ་མཆིས་སོ་ཞེས་བྱ་བས་ནི་དོན་དམ་པར་འཇོག་གོ །
2025-10-14 11:14:12,407 [INFO] Time taken to process commentary text: 0.12s
2025-10-14 11:14:12,408 [INFO] Processing commentary text: གལ་ཏེ་རྒྱུན་དུ་ཞུགས་པ་དེ་འདི་སྙམ་དུ་བདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་པར་གྱུར་ན་དེ་ཉིད་དེའི་བདག་ཏུ་འཛིན་པར་འགྱུར་རོ། །དེ་བས་ན་དེ་དེའི་མངོན་པའི་ང་རྒྱལ་དུ་འགྱུར་བར་ཤེས་པར་བྱའོ། །
2025-10-14 11:14:12,523 [INFO] Time taken to process commentary text: 0.12s
2025-10-14 11:14:12,523 [INFO] Processing commentary text: དེ་ལྟར་དགྲ་བཅོམ་པའི་བར་དུ་སྟེ། གནས་བརྟན་རབ་འབྱོར་གྱི་ཁྱད་པར་གྱིས་གནས་པ་དང་རྒྱུ་བ་ཐུན་མོང་གི་དགྲ་བཅོམ་པའི་ཡོན་ཏན་གྱིས་བདག་ཉིད་ཁོང་དུ་ཆུད་ཅིང་མངོན་སུམ་དུ་གྱུར་པ་ཉིད་ཀྱིས་ཚིག་གཟུང་བར་བྱ་བའི་དོན་ཏོ། །
2025-10-14 11:14:12,650 [INFO] Time taken to process commentary text: 0.13s
2025-10-14 11:14:12,650 [INFO] Processing commentary text: ཇི་ལྟར་དགྲ་བཅོམ་པ་འགའ་ལ་ཡང་ཞུགས་པ་མེད་པ་དེ་བཞིན་དུ་འགའ་ལ་ཡང་གནས་པ་མེད་པར་བརྗོད་དེ། གནས་པ་དང་རྒྱུ་བའི་དོན་དམ་པ་འདིར་ཡང་རྣམ་པར་འཇོག་གོ། །
2025-10-14 11:14:12,721 [INFO] Time taken to process commentary text: 0.07s
2025-10-14 11:14:12,723 [INFO] Processing commentary text: སངས་རྒྱས་འབྱུང་བ་མཉེས་པར་བྱེད་པ། ཐོས་པ་ཉུང་བས་དབེན་པའི་དབང་དུ་བྱས་ནས་དེ་བཞིན་གཤེགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ལས་གང་བླངས་པའི་ཆོས་དེ་གང་ཡང་ཡོད་དམ་ཞེས་གསུངས་ཏེ། འདིས་ནི་སངས་རྒྱས་འབྱུང་བ་ལ་འདི་ཆགས་པ་སྟེ།  དེ་བས་ན་ཆོས་གང་བླངས་པ་ཞེས་བྱས་པས་རྣམ་པར་རྟོག་པ་དོར་རོ། །དོན་ཉམས་པ་ལས་ནི་མི་མཐུན་པའི་ཕྱོགས་ལ་སོགས་པ་ལ་སྦྱོར་བའི་སྦྱོར་བས་སོ། །
2025-10-14 11:14:13,387 [INFO] Time taken to process commentary text: 0.67s
2025-10-14 11:14:13,387 [INFO] Processing commentary text: ཞིང་ཡོངས་སུ་དག་པའི་སྨོན་ལམ། དམིགས་པ་ཡིད་ལ་བྱེད་པ་ཆུང་ངུ་བསྒོམ་པས་དབེན་པའི་དབང་དུ་བྱས་ནས། རབ་འབྱོར་བྱང་ཆུབ་སེམས་དཔའ་གང་ལ་ལ་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་བོ་ཞེས་ཟེར་ན་ཞེས་རྒྱས་པར་གསུངས་པ་ཡིན་ཏེ། ཞིང་བཀོད་པ་ཡིད་ལ་བྱེད་པ་ན་གཟུགས་ལ་སོགས་པའི་རྣམ་པར་ཀུན་བརྟགས་པ་ལས་དེའི་རོ་མྱང་བར་གྱུར་པའོ། །
2025-10-14 11:14:13,779 [INFO] Time taken to process commentary text: 0.39s
2025-10-14 11:14:13,780 [INFO] Processing commentary text: དེ་ཡོངས་སུ་སྤང་བའི་དོན་དུ་རབ་འབྱོར་དེ་ལྟ་བས་ན་བྱང་ཆུབ་སེམས་དཔས་འདི་ལྟར་མི་གནས་པར་སེམས་བསྐྱེད་པར་བྱའོ། །
2025-10-14 11:14:13,818 [INFO] Time taken to process commentary text: 0.04s
2025-10-14 11:14:13,818 [INFO] Processing commentary text: ཅི་ལ་ཡང་མི་གནས་པར་ཞེས་བྱ་བ་འདི་རྒྱས་པར་གསུངས་པ་ཡིན་ནོ། །
2025-10-14 11:14:13,824 [INFO] Time taken to process commentary text: 0.01s
2025-10-14 11:14:13,824 [INFO] Processing commentary text: སེམས་ཅན་ཡོངས་སུ་སྨིན་པར་བྱེད་པ། སེམས་ཅན་ཡལ་བར་འདོར་བས་དབེན་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་མི་ཞིག་གི་ལུས་འདི་ལྟ་བུར་གྱུར་ཏེ་ཞེས་རྒྱས་པར་གསུངས་པ་ཡིན་ནོ། །
2025-10-14 11:14:13,918 [INFO] Time taken to process commentary text: 0.09s
2025-10-14 11:14:13,918 [INFO] Processing commentary text: འདིས་ཅི་བསྟན་ཞེ་ན། འདོད་པའི་ཁམས་ན་སེམས་ཅན་ཡོངས་སུ་སྨིན་པ་ལ་དགའ་བ་རྣམས་ཏེ། དེ་ལ་ལྷ་མིན་གྱི་དབང་པོ་སྒྲ་གཅན་གྱི་ལུས་ཆེ་བའི་ཚད་རི་རབ་ཙམ་སྟེ་དེ་ཡང་རེ་ཞིག་ལུས་མེད་པར་བལྟ་བར་བྱ་བ་གཞན་ལྟ་སྨོས་ཀྱང་ཅི་དགོས་ཞེས་བྱའོ། །
2025-10-14 11:14:14,103 [INFO] Time taken to process commentary text: 0.18s
2025-10-14 11:14:14,103 [INFO] Processing commentary text: དེ་ལ་དེ་བཞིན་གཤེགས་པས་དངོས་པོ་མ་མཆིས་པར་གསུངས་ཞེས་བྱ་བས་དེ་བཞིན་ཉིད་ཆོས་བདག་མེད་པར་སྟོན་ཏེ། དེ་དངོས་པོ་མེད་ཅེས་བྱ་བ་ནི་མ་བྱུང་བ་ཉིད་དང་འདུས་མ་བྱས་པ་དེ་བཞིན་ཉིད་དུ་ཡོངས་སུ་སྟོན་ཏོ་ཞེས་བྱ་བ་ནི་ངོ་བོ་ཉིད་དང་ཁྱད་པར་གྱི་མཚན་ཉིད་དག་གི་ཆོས་བདག་མེད་པ་ཡོངས་སུ་བསྟན་པ་ཡིན་ནོ། །
2025-10-14 11:14:14,457 [INFO] Time taken to process commentary text: 0.35s
2025-10-14 11:14:14,457 [INFO] Processing commentary text: ཕྱི་རོལ་གྱི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པ། ཕྱི་རོལ་གྱི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  གང་གཱའི་ཀླུང་གི་བྱེ་མ་ཇི་སྙེད་པ་ཞེས་རྒྱས་པར་གསུངས་པ་ཡིན་ཏེ། འདིར་རྒྱུ་བཞིས་ཆོས་འདིའི་ཁྱད་པར་ཡོངས་སུ་སྟོན་ཏེ། བསོད་ནམས་ཡོངས་སུ་སྡུད་པ་དང་། ལྷ་ལ་སོགས་པ་མང་པོས་བཀུར་བ་དང་། དཀའ་བ་བྱེད་པའི་རྒྱུ་དང་། དེ་བཞིན་གཤེགས་པ་ལ་སོགས་པས་དགོངས་ཤིང་ལྷན་ཅིག་ཏུ་འགྲོགས་པའོ། །
2025-10-14 11:14:15,469 [INFO] Time taken to process commentary text: 1.01s
2025-10-14 11:14:15,469 [INFO] Processing commentary text: འདི་ཉིད་འདི་ལས་བསོད་ནམས་མང་དུ་འབྱུང་བའི་རྒྱུའོ་ཞེས་བྱ་བ་ནི་བསོད་ནམས་ཡོངས་སུ་སྡུད་པའོ། །
2025-10-14 11:14:15,504 [INFO] Time taken to process commentary text: 0.03s
2025-10-14 11:14:15,504 [INFO] Processing commentary text: སའི་ཕྱོགས་དེ་མཆོད་རྟེན་དུ་གྱུར་ཞེས་བྱ་བས་ནི་ལྷ་ལ་སོགས་པ་མང་པོས་བཀུར་བའོ། །
2025-10-14 11:14:15,532 [INFO] Time taken to process commentary text: 0.03s
2025-10-14 11:14:15,532 [INFO] Processing commentary text: ངོ་མཚར་རབ་དང་ལྡན་པར་འགྱུར་ཞེས་བྱ་བས་ནི་དཀའ་བ་བྱེད་པའི་རྒྱུའོ། །
2025-10-14 11:14:15,540 [INFO] Time taken to process commentary text: 0.01s
2025-10-14 11:14:15,540 [INFO] Processing commentary text: ས་ཕྱོགས་དེ་ན་སྟོན་པ་ཡང་བཞུགས་ཏེ་བླ་མའི་གནས་གཞན་དག་ཀྱང་གནས་སོ་ཞེས་བྱ་བས་ནི་དེ་བཞིན་གཤེགས་པ་ལ་སོགས་པས་དགོངས་ཤིང་ལྷན་ཅིག་ཏུ་འགྲོགས་པའོ། །
2025-10-14 11:14:15,627 [INFO] Time taken to process commentary text: 0.09s
2025-10-14 11:14:15,627 [INFO] Processing commentary text: དེ་ལ་གསུངས་པ་དང་གསུང་བར་འགྱུར་བའི་ཚུལ་གྱིས་བསྟན་པར་བྱ་བ་དང་སྟོན་པའི་ཚུལ་གྱིས་ཞེས་བྱ་སྟེ། ཕྱི་རོལ་པའི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པའི་གཉེན་པོར་ཆོས་འདིའི་ཁྱད་པར་ཡོངས་སུ་བསྟན་པས་ཆོས་འདི་ཉིད་ལ་སྒྲ་ཇི་བཞིན་པར་མངོན་པར་ཞེན་པར་མི་བྱ་སྟེ། དེ་རྣམས་ཀྱི་མ་འོངས་པའི་སྐྱོན་གྱི་གཉེན་པོ་སྟོན་པར་བྱེད་དོ། །
2025-10-14 11:14:16,077 [INFO] Time taken to process commentary text: 0.45s
2025-10-14 11:14:16,077 [INFO] Processing commentary text: དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་གང་གསུངས་པ་དེ་ཉིད་ཕ་རོལ་ཏུ་ཕྱིན་པ་མེད་ཅེས་བྱ་བ་ནི་ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཕ་རོལ་ཏུ་ཕྱིན་པ་མེད་དེ།  དེ་ལྟར་གཞན་དག་ཏུ་ཡང་དེ་བཞིན་གཤེགས་པས་ཆོས་འགའ་ཡང་མ་བསྟན་ཏོ་ཞེས་བྱ་བའི་དོན་ཡོངས་སུ་བསྟན་ཏེ། དེ་བཞིན་གཤེགས་པས་ཆོས་གང་གསུངས་པ་ཞེས་གསུངས་པ་ཡིན་ཏེ། ཆོས་ཀྱི་རྣམ་གྲངས་འདི་རང་དང་སྤྱིའི་མཚན་ཉིད་ཀྱིས་དོན་དམ་པ་ཡོངས་སུ་བསྟན་ཏོ། །
2025-10-14 11:14:16,827 [INFO] Time taken to process commentary text: 0.75s
2025-10-14 11:14:16,827 [INFO] Processing commentary text: གཟུགས་ཀྱི་སེམས་ཅན་གྱི་ལུས་ལ་རིལ་པོར་འཛིན་པ་དང་བྲལ་བའི་སྦྱོར་བ། གཟུགས་བརྙན་གྱི་མཚན་མ་ཟིལ་གྱིས་གནོན་པ་ལ་མི་མཁས་པས་དབེན་པའི་དབང་དུ་མཛད་ནས། རབ་འབྱོར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་ཞེས་རྒྱས་པར་གསུངས་པ་ཡིན་ཏེ། དམིགས་པ་ཆེན་པོ་ཡིད་ལ་བྱེད་པའི་བྱང་ཆུབ་སེམས་དཔའ་རྣམས་འཇིག་རྟེན་གྱི་ཁམས་ལ་དམིགས་པའི་ཡིད་ལ་བྱེད་པ་མང་དུ་བསྒོམ་པར་འགྱུར་ཏེ། དེའི་ཕྱིར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སྨོས་པ་ཡིན་ནོ། །
2025-10-14 11:14:18,043 [INFO] Time taken to process commentary text: 1.22s
2025-10-14 11:14:18,043 [INFO] Processing commentary text: དེ་ལ་གཟུགས་ཀྱི་སྐུའི་གཟུགས་བརྙན་གྱི་མཚན་མ་ཟིལ་གྱིས་གནན་པའི་དོན་དུ་ཐབས་རྣམ་པ་གཉིས་བསྟན་ཏེ། ཕྲ་མོར་བྱེད་པའི་ཐབས་ནི། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་དེ་མང་བ་ཡིན་ནམ་ཞེས་གང་གསུངས་པ་ཡིན་ནོ། །
2025-10-14 11:14:18,271 [INFO] Time taken to process commentary text: 0.23s
2025-10-14 11:14:18,271 [INFO] Processing commentary text: སྣང་བ་མེད་པར་བྱེད་པའི་ཐབས་ཀྱང་སའི་རྡུལ་གང་ལགས་པ་དེ་རྡུལ་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ།  དེས་ན་སའི་རྡུལ་ཞེས་བགྱིའོ་ཞེས་གང་གསུངས་པ་ཡིན་ནོ། །
2025-10-14 11:14:18,384 [INFO] Time taken to process commentary text: 0.11s
2025-10-14 11:14:18,384 [INFO] Processing commentary text: སེམས་ཅན་གྱིས་ལུས་ཀྱི་གཟུགས་བརྙན་གྱི་མཚན་མ་ཟིལ་གྱིས་གནན་པའི་དོན་དུ་འཇིག་རྟེན་གྱི་ཁམས་གང་ལགས་པ་དེ་ཁམས་མ་མཆིས་པར་དེ་བཞིན་གཤེགས་པས་གསུངས་ཏེ།  དེས་ན་འཇིག་རྟེན་གྱི་ཁམས་ཞེས་བགྱིའོ་ཞེས་གསུངས་པ་ཡིན་ཏེ། འདིར་འཇིག་རྟེན་གྱི་ཁམས་ནི་སེམས་ཅན་གྱི་འཇིག་རྟེན་དུ་དགོངས་ཏེ། མིང་དང་གཟུགས་ཀྱིས་རབ་ཏུ་ཕྱེ་བ་ནི་སེམས་ཅན་གྱི་འཇིག་རྟེན་ནོ་ཞེས་བྱ་བ་ནི་སྣང་བ་མེད་པར་བྱེད་པའི་ཐབས་ལ་མཁས་པ་ཉིད་དོ། །དེ་ལ་གཟུགས་བརྙན་གྱི་མཚན་མ་ཟིལ་གྱིས་གནན་པའི་དོན་ཡོངས་སུ་བསྟན་གྱི་ཕྲ་མོར་བྱེད་པའི་ཐབས་ནི་མ་ཡིན་ནོ། །
2025-10-14 11:14:20,093 [INFO] Time taken to process commentary text: 1.71s
2025-10-14 11:14:20,094 [INFO] Processing commentary text: དེ་བཞིན་གཤེགས་པ་མཆོད་ཅིང་བསྙེན་བཀུར་བ། བསོད་ནམས་ཀྱི་ཚོགས་མ་བསགས་པས་དབེན་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་པོ་དག་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་བལྟའམ་ཞེས་བྱ་བ་གསུངས་པ་ཡིན་ནོ། །
2025-10-14 11:14:20,486 [INFO] Time taken to process commentary text: 0.39s
2025-10-14 11:14:20,486 [INFO] Processing commentary text: འདིས་ཅི་བསྟན་ཞེ་ན། བསོད་ནམས་ཀྱི་ཚོགས་ཀྱི་དོན་དུ་དེ་བཞིན་གཤེགས་པ་མཆོད་ཅིང་བསྙེན་བཀུར་བར་བྱ་སྟེ། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་མི་བྱ་མོད་ཀྱི། འོན་ཀྱང་དོན་དམ་པའི་ཆོས་ཉིད་ཀྱིས་བལྟ་བར་བྱའོ་ཞེས་པའོ། །
2025-10-14 11:14:20,711 [INFO] Time taken to process commentary text: 0.23s
2025-10-14 11:14:20,711 [INFO] Processing commentary text: དུབ་པའི་ཡོངས་སུ་གདུང་བ་ལ་བརྩོན་པ་བཟློག་ནས་མ་བརྩམས་པའི་རྙེད་པ་དང་བཀུར་སྟིས་དབེན་པ། ལེ་ལོ་དང་རྙེད་པ་དང་བཀུར་སྟིའི་བདེ་བ་ལ་གཅིག་ཏུ་རོ་མྱང་བས་དབེན་པའི་དབང་དུ་བྱས་ནས། གང་སླར་ཡང་རབ་འབྱོར་སྐྱེས་པའམ་བུད་མེད་གང་གིས་ལུས་གངྒཱའི་ཀླུང་གི་བྱེ་མ་སྙེད་ཡོངས་སུ་བཏང་བས་ཞེས་རྒྱས་པར་གསུངས་པ་ཡིན་ནོ། །འདིས་ཅི་བསྟན་ཞེ་ན། རེ་ཞིག་ལུས་ཡོངས་སུ་བཏང་བས་བསོད་ནམས་དེ་ཙམ་དུ་འགྱུར་མོད་ཀྱི། གང་གི་སྲིད་པར་ལུས་གཅིག་ལ་ལྟོས་པའི་ལེ་ལོས་བར་མ་ཆད་པར་བྱའོ་ཞེས་བྱ་བ་ཡིན་ནོ། །
2025-10-14 11:14:22,019 [INFO] Time taken to process commentary text: 1.31s
2025-10-14 11:14:22,019 [INFO] Processing commentary text: གནས་བརྟན་རབ་འབྱོར་ཅིའི་ཕྱིར་འདི་མཆི་མ་འབྱིན་པར་བྱེད་ཅེ་ན། བདག་གིས་ཡེ་ཤེས་སྐྱེས་ཚུན་ཆད་ཆོས་ཀྱི་རྣམ་གྲངས་འདི་མ་ཐོས་སོ་ཞེས་གསུངས་ཏེ། ལུས་ཤིན་ཏུ་མང་པོ་བཏང་བས་བསོད་ནམས་མང་པོ་མཆོག་ཏུ་འགྱུར་བར་བདག་གིས་ཐོས་ན་འདིར་བསོད་ནམས་མཆོག་ཏུ་བསྟན་པ་འདི་ནི་མ་ཡིན་ཏེ། དེ་ལྟར་བསོད་ནམས་མཆོག་ཏུ་འགྱུར་བར་ཐོས་པས་བརྩོན་འགྲུས་བརྩམས་ནས་ཆོས་གང་ལ་སྒྲ་ཇི་བཞིན་དུ་འདུ་ཤེས་པར་འགྱུར་རོ། །
2025-10-14 11:14:22,947 [INFO] Time taken to process commentary text: 0.93s
2025-10-14 11:14:22,948 [INFO] Processing commentary text: དེ་རྣམས་ཀྱི་སྐྱོན་ཡོངས་སུ་སྤང་བའི་དོན་དུ་གང་དག་མདོ་སྡེ་འདི་བཤད་པ་ལ་ཡང་དག་པར་འདུ་ཤེས་སྐྱེད་པར་འགྱུར་བ་དེ་དག་ནི་ངོ་མཚར་རབ་དང་ལྡན་པར་འགྱུར་རོ་ཞེས་བྱ་བ་འདི་གསུངས་པ་ཡིན་ནོ། །
2025-10-14 11:14:23,078 [INFO] Time taken to process commentary text: 0.13s
2025-10-14 11:14:23,078 [INFO] Processing commentary text: འདི་ལ་ཡང་ཡང་དག་པའི་འདུ་ཤེས་ནི་ཡང་དག་པར་འདུ་ཤེས་པའི་རྣམ་པར་རྟོག་པ་ཡིན་པ་ཡོངས་སུ་སྤང་བའི་དོན་དུ་ཡང་དག་པར་འདུ་ཤེས་པ་གང་ལགས་པ་དེ་ཉིད་འདུ་ཤེས་མ་མཆིས་ཞེས་རྒྱས་པར་གསུངས་པ་ཡིན་ནོ། །
2025-10-14 11:14:23,222 [INFO] Time taken to process commentary text: 0.14s
2025-10-14 11:14:23,223 [INFO] Processing commentary text: བཅོམ་ལྡན་འདས་བདག་ངོ་མཚར་མ་ལགས་ཀྱི་ཞེས་ཀྱང་རྒྱས་པར་ཏེ། དོན་ཅི་ཡིན་ཞེ་ན། མ་འོངས་པ་ན་བྱང་ཆུབ་སེམས་པ་རྙེད་པ་དང་བཀུར་སྟིའི་རོ་མྱང་བའི་སྐྱོན་གྱིས་ལེ་ལོར་གྱུར་པ་དེ་རྣམས་ངོ་ཚ་བ་ལ་ཡང་དག་པར་བསྡུ་བའི་དོན་དུ་སྟེ།  དམ་པའི་ཆོས་རྣམ་པར་འཇིག་པའི་དུས་ན་འབྱུང་བར་འགྱུར་བའི་བྱང་ཆུབ་སེམས་པའི་ཆེད་དུ་ཆོས་ཀྱི་རྣམ་གྲངས་འདི་ལེན་པར་འགྱུར་ཏེ། དེ་རྣམས་གང་ཟག་ཏུ་འཛིན་པར་མི་འགྱུར་ཞིང་ཆོས་སུ་ཡང་མ་ཡིན་ནོ། །
2025-10-14 11:14:24,203 [INFO] Time taken to process commentary text: 0.98s
2025-10-14 11:14:24,203 [INFO] Processing commentary text: ཁྱེད་ཅག་དམ་པའི་ཆོས་ཀྱི་དགའ་སྟོན་བྱེད་པའི་ཚེ་ན་ཡང་བསྒྲུབ་པ་ཡོད་པ་མ་ཡིན་པས་ངོ་ཚ་བའི་གནས་ལ་ཉེ་བར་བསྡུ་བར་བྱེད་དེ།  དེ་དག་བདག་ཏུ་འདུ་ཤེས་འཇུག་པར་མི་འགྱུར་ཞེས་དང་།  གང་ཟག་ཏུ་འཛིན་པར་མི་འགྱུར་བར་སྟོན་ཏོ། །
2025-10-14 11:14:24,428 [INFO] Time taken to process commentary text: 0.23s
2025-10-14 11:14:24,428 [INFO] Processing commentary text: བདག་ཏུ་འདུ་ཤེས་པ་གང་ལགས་པ་དེ་ཉིད་འདུ་ཤེས་མ་མཆིས་པ་ཞེས་བྱ་བས་ནི་ཆོས་སུ་འཛིན་པ་མེད་པར་སྟོན་ཏོ། །
2025-10-14 11:14:24,476 [INFO] Time taken to process commentary text: 0.05s
2025-10-14 11:14:24,476 [INFO] Processing commentary text: དེ་ཅིའི་སླད་དུ་ཞེ་ན། སངས་རྒྱས་བཅོམ་ལྡན་འདས་རྣམས་ནི་འདུ་ཤེས་ཐམས་ཅད་དང་བྲལ་བའི་སླད་དུའོ་ཞེས་པས་ནི་རྗེས་སུ་སློབ་པར་བྱེད་པའི་བྱང་ཆུབ་སེམས་དཔའ་དེ་རྣམས་ཡོངས་སུ་སྟོན་ཏེ། སངས་རྒྱས་བཅོམ་ལྡན་འདས་ནི་འདུ་ཤེས་ཐམས་ཅད་དང་བྲལ་ན་དེ་ལས་བདག་ཅག་རྣམས་ཀྱིས་ཀྱང་དེ་ལྟར་བསླབ་པར་བྱའོ་ཞེས་པ་སྟེ། འདི་ལ་ཇི་སྲིད་བརྩོན་འགྲུས་ལྡོག་པས་དབེན་པའི་དབང་དུ་བྱས་ནས། རྟོག་པ་མེད་པའི་རྒྱུད་ཅན་ནི་རྣམ་པར་གྲོལ་བར་འགྱུར་ཞེས་བྱ་བ་ནི་རྣམ་པར་བཤད་པའི་དགོངས་པའོ། །ལེན་པར་འགྱུར་བ་ནི་ཡི་གེ་ལས་སོ། །ཀུན་ཆུབ་པར་འགྱུར་བ་ནི་དོན་ལས་སོ། །
2025-10-14 11:14:26,436 [INFO] Time taken to process commentary text: 1.96s
2025-10-14 11:14:26,436 [INFO] Processing commentary text: མི་རྩོམ་པས་དབེན་པའི་དབང་དུ་བྱས་ནས། གང་འདིར་མདོའི་ཚིག་བཤད་པ་ལ་མི་སྐྲག་པར་འགྱུར་རོ་ཞེས་རྒྱས་པར་གསུངས་པ་ཡིན་ནོ། །སྐྲག་པ་ནི་བརྩོན་འགྲུས་མི་རྩོམ་པ་སྟེ། ཉན་ཐོས་ཀྱི་ཐེག་པ་ལ་བཅོམ་ལྡན་འདས་ཀྱིས་ཆོས་ཙམ་གྱི་སྟོང་པ་ཉིད་ནི་ཡོད་དོ་ཞེས་བསྟན་ལ། ཐེག་པ་ཆེན་པོ་ལ་ནི་གཉི་ག་ཡང་ཀུན་དུ་བརྟགས་པའི་ངོ་བོ་ཉིད་ཀྱིས་ཡོད་པ་མ་ཡིན་ནོ་ཞེས་བསྟན་ཏེ། དེ་ལ་མཉན་པའི་དུས་ན་ཆོས་མེད་པར་ཐོས་ནས་སྐྲག་པར་འགྱུར་ལ།
2025-10-14 11:14:27,410 [INFO] Time taken to process commentary text: 0.97s
2025-10-14 11:14:27,410 [INFO] Processing commentary text: སྟོང་པ་ཉིད་དངོས་པོ་མེད་པར་ཐོས་ནས་དངང་བར་འགྱུར་ཞིང་སེམས་པའི་དུས་ན་གཉི་ག་ཡང་དངོས་པོ་མེད་པས་སྦྱར་བར་བྱ་བ་དང་སྦྱོར་བར་བྱེད་པར་མི་ནུས་པའི་ཕྱིར་ཀུན་དུ་དངང་བར་འགྱུར་རོ། །གཞན་ཡང་ངོ་བོ་ཉིད་མེད་པ་གསུམ་གྱི་དབང་དུ་བྱས་ནས་རྣམ་གྲངས་སུ་རིག་པར་བྱའོ། །མཚན་ཉིད་དང་དོན་དམ་པ་ངོ་བོ་ཉིད་མེད་པའོ། །
2025-10-14 11:14:27,911 [INFO] Time taken to process commentary text: 0.50s
2025-10-14 11:14:27,911 [INFO] Processing commentary text: དེ་ཅིའི་ཕྱིར་ཞེ་ན། རབ་འབྱོར་ཕ་རོལ་ཏུ་ཕྱིན་པ་དམ་པ་འདི་ནི་དེ་བཞིན་གཤེགས་པས་གསུངས་ཞེས་བྱ་བ་ལ། ཡང་དོན་ཅི་ཡིན་ཞེ་ན། ངོ་ཚའི་གནས་གཉིས་པ་ལ་ཉེ་བར་འགོད་དེ། དེ་ལྟར་ཆོས་འདི་གཙོ་བོར་གྱུར་པ་ཡིན་པས་བག་ཡོད་པར་བྱའོ་ཞེས་པའོ། །
2025-10-14 11:14:28,166 [INFO] Time taken to process commentary text: 0.25s
2025-10-14 11:14:28,166 [INFO] Processing commentary text: དེ་ལ་ཕ་རོལ་ཏུ་ཕྱིན་པ་གཞན་རྣམས་ནི་གཙོ་བོ་ཉིད་ལས་ཕ་རོལ་ཏུ་ཕྱིན་པའོ། །
2025-10-14 11:14:28,203 [INFO] Time taken to process commentary text: 0.04s
2025-10-14 11:14:28,203 [INFO] Processing commentary text: དེ་བཞིན་གཤེགས་པས་ཕ་རོལ་ཏུ་ཕྱིན་པ་དམ་པ་གང་གསུངས་པ་དེ་དཔག་ཏུ་མེད་པའི་སངས་རྒྱས་ཞེས་བྱ་བ་འདིས་ནི་སངས་རྒྱས་ཐམས་ཅད་ཀྱིས་ཀྱང་ཕ་རོལ་ཏུ་ཕྱིན་པ་འདི་གསུངས་ཏེ་ དེ་བས་ན་དམ་པ་ཞེས་བརྗོད་པར་བྱའོ་ཞེས་བྱ་བར་བསྟན་ཏོ། །
2025-10-14 11:14:28,422 [INFO] Time taken to process commentary text: 0.22s
2025-10-14 11:14:28,422 [INFO] Processing commentary text: སྡུག་བསྔལ་བཟོད་པ། སྡུག་བསྔལ་མི་བཟོད་པ་ཉིད་ཀྱིས་དབེན་པའི་དབང་དུ་བྱས་ནས། ཡང་རབ་འབྱོར་དེ་བཞིན་གཤེགས་པའི་བཟོད་པའི་ཕ་རོལ་ཏུ་ཕྱིན་པ་ཞེས་རྒྱས་པར་གསུངས་པ་ཡིན་ཏེ། འདི་ལ་ཡང་ཇི་སྐད་དུ་སྨྲས་པའི་བཟོད་པ་དེ་རྟགས་གང་གིས་ཤེས་པར་བྱ།
2025-10-14 11:14:28,665 [INFO] Time taken to process commentary text: 0.24s
2025-10-14 11:14:28,665 [INFO] Processing commentary text: བཟོད་པའི་རྣམ་པ་ཇི་ལྟ་བུ།  བཟོད་པའི་རྒྱུ་གཉེན་པོ་གང་ཡིན་ཞེ་ན། དེ་བརྗོད་པར་བྱ་སྟེ། ཇི་ལྟར་བཟོད་པ་ནི་ཆོས་ལ་བདག་མེད་པ་སོ་སོར་རྟོགས་པས་དེ་ལྟར་དུ་ཡིན་ནོ་ཞེས་ཡོངས་སུ་བསྟན་པ་ནི་དེ་བཞིན་གཤེགས་པའི་བཟོད་པའི་ཕ་རོལ་ཏུ་ཕྱིན་པ་གང་ཡིན་པ་དེ་ཉིད་ཕ་རོལ་ཏུ་ཕྱིན་པ་མེད་དོ་ཞེས་གང་གསུངས་པ་ཡིན་ཏེ། རྟགས་ཅི་ཞིག་གིས་བཟོད་པར་རིག་པར་བྱ་ན་ གལ་ཏེ་གནོད་པ་བྱེད་བཞིན་པ་ན་བདག་ལ་སོགས་པའི་འདུ་ཤེས་ཀྱི་གཞི་ལས་གནོད་སེམས་ཀྱི་འདུ་ཤེས་པ་ཡིན་ནོ། །
2025-10-14 11:14:29,941 [INFO] Time taken to process commentary text: 1.28s
2025-10-14 11:14:29,941 [INFO] Processing commentary text: འདི་བཟོད་པའི་ཕ་རོལ་ཏུ་ཕྱིན་པ་ཉིད་དུ་ཡང་འདུ་ཤེས་པ་མེད་དེ། ཕ་རོལ་ཏུ་ཕྱིན་པ་མེད་པར་ཡང་འདུ་ཤེས་པ་མ་ཡིན་པས་དེའི་རྣམ་པ་བསྟན་པ་ཡིན་ནོ། །
2025-10-14 11:14:30,046 [INFO] Time taken to process commentary text: 0.11s
2025-10-14 11:14:30,046 [INFO] Processing commentary text: གང་གི་ཚེ་ཀ་ལིང་ཀའི་རྒྱལ་པོས་ངའི་ཡན་ལག་དང་ཉིང་ལག་རྣམས་བཅད་པར་གྱུར་པ་དེའི་ཚེ་ན་ང་ལ་བདག་ཏུ་འདུ་ཤེས་མེད་དོ་ཞེས་རྒྱས་པར་གསུངས་པ་ཡིན་ཏེ།  དེ་རྣམ་པ་ཅི་ལྟ་བུས་བཟོད་ཅེ་ན། སྡུག་བསྔལ་དྲག་པོ་བཟོད་ཅིང་སྡུག་བསྔལ་རྒྱུན་ཆགས་པ་ཡང་བཟོད་པ་སྟེ་དེ་ཇི་ལྟ་བུ་ཡིན་པ་ཡོངས་སུ་བསྟན་པའི་ཕྱིར་གང་གི་ཚེ་ཀ་ལིང་ཀའི་རྒྱལ་པོས་ངའི་ཡན་ལག་དང་ཉིང་ལག་རྣམས་བཅད་པར་གྱུར་པ་ཞེས་གང་གསུངས་པ་ཡིན་ནོ། །
2025-10-14 11:14:31,021 [INFO] Time taken to process commentary text: 0.97s
2025-10-14 11:14:31,021 [INFO] Processing commentary text: གང་ཡང་ངས་མངོན་པར་ཤེས་ཏེ་འདས་པའི་དུས་ན་ང་ཚེ་རབས་ལྔ་བརྒྱར་བཟོད་པ་སྨྲ་བ་ཞེས་བྱ་བའི་དྲང་སྲོང་དུ་གྱུར་ཞེས་པ་ནི་བཟོད་པའི་རྒྱུ་ཡང་སྡུག་བསྔལ་རྣམ་པ་གསུམ་སྟེ། འཁོར་བའི་སྡུག་བསྔལ་དང་། སེམས་ཅན་ལོག་པར་སྒྲུབ་པའི་སྡུག་བསྔལ་དང་། ལོངས་སྤྱོད་དང་བྲལ་བའི་སྡུག་བསྔལ་ལོ། །
2025-10-14 11:14:31,363 [INFO] Time taken to process commentary text: 0.34s
2025-10-14 11:14:31,364 [INFO] Processing commentary text: དེ་ལ་རབ་འབྱོར་དེ་ལྟ་བས་བྱང་ཆུབ་སེམས་དཔའ་སེམས་དཔའ་ཆེན་པོས་འདུ་ཤེས་ཐམས་ཅད་རྣམ་པར་སྤངས་ཏེ་ བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ་ཞེས་གང་གསུངས་པ་ཡིན་ཏེ། འདིས་འཁོར་བའི་སྡུག་བསྔལ་མི་བཟོད་པའི་རྒྱུའི་གཉེན་པོ་བསྟན་པ་ཡིན་ནོ། །
2025-10-14 11:14:31,663 [INFO] Time taken to process commentary text: 0.30s
2025-10-14 11:14:31,664 [INFO] Processing commentary text: བྱང་ཆུབ་ཏུ་སེམས་བསྐྱེད་པ་ཡང་རྣམ་པ་གསུམ་སྟེ། སྡུག་བསྔལ་དུ་འདུ་ཤེས་པ་ཉིད་ཀྱིས་གང་སྐྱེད་པར་བྱེད་པར་མི་འདོད་པ་སྟེ། དེའི་ཕྱིར་འདུ་ཤེས་ཐམས་ཅད་རྣམ་པར་སྤངས་ཏེ་ཞེས་རྒྱས་པར་གསུངས་པ་ཡིན་ནོ། །
2025-10-14 11:14:31,829 [INFO] Time taken to process commentary text: 0.16s
2025-10-14 11:14:31,829 [INFO] Processing commentary text: འདི་ནི་འདིར་རྣམ་པ་གསུམ་སྟེ། སྡུག་བསྔལ་དུ་འདུ་ཤེས་པ་དང་། གཟུགས་ལ་སོགས་པ་ལ་གནས་པར་མངོན་པར་འདོད་པའི་འདུ་ཤེས་ཐམས་ཅད་དང་། འཁོར་བའི་སྡུག་བསྔལ་འདི་དག་གིས་ཡོངས་སུ་དུབ་པས་ཡིད་བྱང་ཆུབ་ཏུ་སེམས་བསྐྱེད་པར་མི་བྱེད་པའོ། །
2025-10-14 11:14:32,075 [INFO] Time taken to process commentary text: 0.25s
2025-10-14 11:14:32,075 [INFO] Processing commentary text: གཟུགས་ལ་མི་གནས་པར་སེམས་བསྐྱེད་པར་བྱའོ་ཞེས་བྱ་བ་ནི་སྔ་མ་བཞིན་ནོ། ། དེ་བཞིན་དུ་ཆོས་ལ་མི་གནས་པ་དང་།  ཆོས་མེད་པ་ལ་ཡང་མི་གནས་པར་ཞེས་གསུངས་པ་ཡིན་ཏེ། ཆོས་ལ་ཡང་ནི་ཆོས་བདག་མེད་པ་ལ་ཡང་མི་གནས་པ་སྟེ།  དེ་ལ་ཡང་མི་གནས་པ་ཉིད་ནི་འདི་ལ་སྒྲ་ཇི་བཞིན་པའི་ངོ་བོ་ཉིད་དུ་ཀུན་དུ་རྟོག་པ་དགག་པའི་ཕྱིར་གནས་པ་གང་ཡིན་པ་དེ་ཉིད་མི་གནས་པའི་ཕྱིར་ཏེ་ཞེས་རྒྱས་པར་གསུངས་པ་ཡིན་ནོ། །
2025-10-14 11:14:32,972 [INFO] Time taken to process commentary text: 0.90s
2025-10-14 11:14:32,972 [INFO] Processing commentary text: ཡང་བྱང་ཆུབ་སེམས་དཔས་སེམས་ཅན་ཐམས་ཅད་ལ་ཕན་གདགས་པའི་ཕྱིར་སྦྱིན་པ་ཡོངས་སུ་བཏང་བར་བྱའོ་ཞེས་གང་གསུངས་པ་དང་།  གང་དུ་སེམས་ཅན་དུ་འདུ་ཤེས་གང་ཡིན་པ་དེ་ཉིད་ཀྱང་འདུ་ཤེས་མེད་པ་སྟེ་ཞེས་རྒྱས་པར་གསུངས་ཏེ། འདིས་ནི་སེམས་ཅན་གྱི་ལོག་པར་སྒྲུབ་པའི་སྡུག་བསྔལ་མི་བཟོད་པའི་རྒྱུའི་གཉེན་པོ་ཡོངས་སུ་སྟོན་ཏེ། སེམས་ཅན་ཐམས་ཅད་ཀྱི་དོན་ཉིད་ཀྱི་ཕྱིར་ཡོངས་སུ་གཏོང་བར་བྱེད་པར་བརྗོད་དོ། །
2025-10-14 11:14:33,922 [INFO] Time taken to process commentary text: 0.95s
2025-10-14 11:14:33,922 [INFO] Processing commentary text: དེ་ཉིད་ལ་བྱེད་པ་དང་བྱེད་པ་པོ་ངའོ་སྙམ་དུ་ཞེན་པའི་སེམས་ཅན་དེ་ཉིད་ཀྱང་ཡོད་པ་མ་ཡིན་ན་རྒྱུ་གང་ལས་སེམས་ཅན་དུ་འདུ་ཤེས་ཏེ་སེམས་ཅན་ལོག་པར་སྒྲུབ་པ་ལ་སྐྱོ་བ་སྐྱེད་པར་བྱེད་ཅེས་གང་ཟག་ལ་བདག་མེད་པ་དང་ཆོས་ལ་བདག་མེད་པ་ཡང་ཡོངས་སུ་སྟོན་ཏོ། །
2025-10-14 11:14:34,197 [INFO] Time taken to process commentary text: 0.28s
2025-10-14 11:14:34,198 [INFO] Processing commentary text: རབ་འབྱོར་དེ་བཞིན་གཤེགས་པ་ནི་ཡང་དག་པར་གསུང་པ་ཞེས་རྒྱས་པས་ཅི་ཞིག་སྟོན་ཞེ་ན། དེ་བཞིན་གཤེགས་པ་ལ་ཡང་དག་པར་ཡིད་ཆེས་པས་ཀྱང་བཟོད་པར་བྱའོ་ཞེས་བྱ་བ་ཡིན་ནོ། །
2025-10-14 11:14:34,331 [INFO] Time taken to process commentary text: 0.13s
2025-10-14 11:14:34,331 [INFO] Processing commentary text: དེ་ལ་ཀུན་རྫོབ་ཀྱི་བདེན་པའི་མཚན་ཉིད་ཀྱི་དབང་དུ་བྱས་ནས་ཡང་དག་པར་གསུང་པའོ། ། དེ་སྒྲུབ་པ་ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་ཉིད་ཀྱི་དབང་དུ་བྱས་ནས་བདེན་པ་གསུང་པའོ། །འདི་ནི་ཀུན་ནས་ཉོན་མོངས་པར་བྱ་བ་དང་རྣམ་པར་བྱང་བར་བྱའོ་ཞེས་བྱ་བ་ནི་བདེན་པའི་སྒྲུབ་པའོ། །དོན་དམ་པའི་བདེན་པའི་མཚན་ཉིད་ཀྱི་དབང་དུ་བྱས་ནས་དེ་བཞིན་ཉིད་གསུངས་པ་སྟེ།  དེ་སྒྲུབ་པ་ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་ཉིད་ཀྱི་དབང་དུ་བྱས་ནས་དེ་བཞིན་ཉིད་གསུང་བ་དང་ཡང་དག་པར་གསུང་བ་ཞེས་གསུངས་པ་ཡིན་ཏེ།  འདིར་ཡང་ཡང་དག་པ་ནི་སྒྲ་ཇི་བཞིན་པའི་ངོ་བོ་ཉིད་དུ་མངོན་པར་ཞེན་པ་ཡོངས་སུ་སྤང་བའི་དོན་དུ་དེ་བཞིན་གཤེགས་པས་ཆོས་གང་མངོན་པར་སངས་རྒྱས་པའམ་བསྟན་པ་དེ་ལ་བདེན་པ་ཡང་མེད་བརྫུན་པ་ཡང་མེད་དོ་ཞེས་བྱ་བ་གསུངས་ཏེ། བདེན་པ་མེད་པ་ནི་སྒྲ་ཇི་བཞིན་པའི་ངོ་བོ་ཉིད་ཀྱིས་མེད་པའི་ཕྱིར་རོ། །
2025-10-14 11:14:38,034 [INFO] Time taken to process commentary text: 3.70s
2025-10-14 11:14:38,034 [INFO] Processing commentary text: བརྫུན་པ་མེད་པ་ནི་སྒྲ་ཇི་བཞིན་པ་མ་ཡིན་པའི་ངོ་བོ་ཉིད་ཀྱིས་ཡོད་པའི་ཕྱིར་རོ། །
2025-10-14 11:14:38,078 [INFO] Time taken to process commentary text: 0.04s
2025-10-14 11:14:38,078 [INFO] Processing commentary text: རབ་འབྱོར་འདི་ལྟ་སྟེ་དཔེར་ན། མི་ཞིག་མུན་པར་ཞུགས་ཞེས་བྱ་བ་རྒྱས་པས་ལོངས་སྤྱོད་མ་ཚང་བའི་སྡུག་བསྔལ་ལ་མི་བཟོད་པའི་རྒྱུའི་གཉེན་པོ་ཡོངས་སུ་སྟོན་ཏེ། སུ་ཞིག་ལོངས་སྤྱོད་ཀྱི་དོན་དུ་སྦྱིན་པ་གཏོང་བ་དེ་ནི་དངོས་པོར་ལྟུང་བས་སྦྱིན་པ་གཏོང་བ་ཡིན་ཏེ། དེ་ལྟུང་བ་ནི་བདེ་བ་འདོད་ཅིང་སྡུག་བསྔལ་མེད་པའི་ཆེད་དུའོ། །
2025-10-14 11:14:38,662 [INFO] Time taken to process commentary text: 0.58s
2025-10-14 11:14:38,663 [INFO] Processing commentary text: ཚོར་བས་ངེས་པར་འབྱུང་བ་སྐྱེད་པར་མི་བྱེད་དེ། ཇི་ལྟར་མུན་པར་ཞུགས་པ་ཅི་ནས་བདག་གིས་འགྲོ་བར་བྱའོ་སྙམ་པ་དེའི་ཕྱིར་འདོད་པའི་བདེ་བ་ཉིད་ལ་མངོན་པར་དགའ་ཞིང་ གང་དངོས་པོར་མ་ལྷུང་བས་སྦྱིན་པ་བྱིན་པ་དེ་ནི་ཇི་ལྟར་མིག་དང་ལྡན་པའི་མི་ནམ་ལངས་ཏེ་ཉི་མ་ཤར་ནས་གཟུགས་སྣ་ཚོགས་པ་མཐོང་བ་གང་ལས་བདག་གིས་འགྲོ་བར་བྱའོ་ཞེས་དེ་ལྟར་བལྟའོ། །
2025-10-14 11:14:39,337 [INFO] Time taken to process commentary text: 0.67s
2025-10-14 11:14:39,337 [INFO] Processing commentary text: དེ་ནི་མ་རིག་པའི་མཚན་མོ་འདས་ཤིང་ཡེ་ཤེས་ཀྱི་ཉི་མ་ཤར་བ་ན་རྣམ་པ་སྣ་ཚོགས་པའི་ཤེས་བྱ་ཡང་དག་པ་ཇི་ལྟ་བཞིན་དུ་མཐོང་བ་སྐྱེད་པར་བྱེད་དོ། །གཞན་དུ་འདོད་པའི་བདེ་བ་དང་སྡུག་བསྔལ་གྱིས་ཚོར་བ་ལས་ངེས་པར་འབྱུང་བ་དེའི་ཕྱིར་འདོད་པའི་བདེ་བ་ལ་མངོན་པར་དགའ་བ་མ་ཡིན་ནོ། །
2025-10-14 11:14:39,669 [INFO] Time taken to process commentary text: 0.33s
2025-10-14 11:14:39,669 [INFO] Processing commentary text: ཏིང་ངེ་འཛིན་གྱི་རོ་མྱང་བས་དབེན་པ། ཡེ་ཤེས་ཀྱི་ཚོགས་མ་ཚང་བས་དབེན་པའི་དབང་དུ་བྱས་ནས་ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་དག་ཆོས་ཀྱི་རྣམ་གྲངས་འདི་ལེན་པ་ཞེས་རྒྱས་པར་གསུངས་པ་ཡིན་ཏེ། འདིར་ཏིང་ངེ་འཛིན་གྱི་རོ་མྱང་བས་དབེན་པའི་དོན་དུ་ཆོས་ཀྱི་རྣལ་འབྱོར་བྱ་བའི་ཡོན་ཏན་གྱི་ཁྱད་པར་རྣམ་པ་ལྔ་སྟོན་པར་བྱེད་དེ།  དེ་བཞིན་གཤེགས་པས་དགོངས་ཤིང་ལྷན་ཅིག་ཏུ་འགྲོགས་པ་དང་། བསོད་ནམས་ཡོངས་སུ་འཛིན་པ་དང་ཆོས་སྒྲུབ་པ་ལ་བསྟོད་པ་དང་། ལྷ་ལ་སོགས་པས་བཀུར་བ་དང་། སྡིག་པ་ཟད་པར་བྱེད་པ་རྣམས་སོ། །
2025-10-14 11:14:41,590 [INFO] Time taken to process commentary text: 1.92s
2025-10-14 11:14:41,590 [INFO] Processing commentary text: དེ་བཞིན་གཤེགས་པས་དགོངས་ཤིང་ལྷན་ཅིག་ཏུ་འགྲོགས་པ་ཅི་ལྟ་བུ་ཞེ་ན། དེ་དག་ནི་དེ་བཞིན་གཤེགས་པས་མཁྱེན། དེ་དག་ནི་དེ་བཞིན་གཤེགས་པས་གཟིགས་ཞེས་གང་གསུངས་པ་ཡིན་ནོ། །
2025-10-14 11:14:41,708 [INFO] Time taken to process commentary text: 0.12s
2025-10-14 11:14:41,708 [INFO] Processing commentary text: དེ་ལ་ལེན་པ་དང་། ཀློག་པ་དང་། འཛིན་པ་དང་། མི་བརྗེད་པར་བྱེད་པ་དང་། སྨྲ་བར་བྱེད་པ་དང་། ཀུན་ཆུབ་པར་བྱེད་པ་ཞེས་གང་གསུངས་པ་ཡིན་ནོ། །འཛིན་པའི་གཟུངས་ཀྱི་རྒྱུ་ལེན་པར་འདོད་པ་དང་། ཀློག་པ་དང་འཛིན་པར་འདོད་པ་དང་ཀུན་ཆུབ་པར་བྱེད་པའོ། །ཡང་སྨྲ་བར་བྱེད་པ་དང་། ཀློག་པར་བྱེད་པ་དང་། ཀུན་ཆུབ་པར་བྱེད་པ་ཞེས་དོན་འཛིན་པར་བྱེད་པའོ། །
2025-10-14 11:14:42,450 [INFO] Time taken to process commentary text: 0.74s
2025-10-14 11:14:42,450 [INFO] Processing commentary text: ཇི་ལྟར་བསོད་ནམས་ཡོངས་སུ་འཛིན་ཞེ་ན། སེམས་ཅན་དེ་དག་ཐམས་ཅད་ནི་དཔག་ཏུ་མེད་པའི་བསོད་ནམས་ཀྱི་ཕུང་པོ་བསྐྱེད་དོ་ཞེས་གང་གསུངས་པ་ཡིན་ནོ། །མི་བརྗེད་པར་འགྱུར་ཞེས་ཀྱང་རྒྱས་པར་རོ། །
2025-10-14 11:14:42,643 [INFO] Time taken to process commentary text: 0.19s
2025-10-14 11:14:42,643 [INFO] Processing commentary text: ཇི་ལྟར་ཆོས་དེ་སྒྲུབ་པ་ལ་བསྟོད་པ་ལས་ཡིན་ཞེ་ན། རབ་འབྱོར་ཆོས་ཀྱི་རྣམ་གྲངས་འདི་ནི་བསམ་གྱིས་མི་ཁྱབ་ཅིང་མཚུངས་པ་མེད་དེ་ཞེས་རྒྱས་པར་གང་གསུངས་པ་ཡིན་ནོ། ། ཆོས་ཀྱི་བསྟོད་པ་ནི་འདི་ཡིན་ཏེ། དེ་ལ་བསམ་གྱིས་མི་ཁྱབ་པ་ནི་སོ་སོ་རང་གིས་རིག་པར་བྱ་བ་ཉིད་ཀྱིས་སོ། །མཚུངས་མེད་པ་ནི་མཉམ་པའི་ཁྱད་པར་མེད་པའི་ཕྱིར་རོ། །
2025-10-14 11:14:43,358 [INFO] Time taken to process commentary text: 0.71s
2025-10-14 11:14:43,358 [INFO] Processing commentary text: དེ་བཞིན་གཤེགས་པས་གསུངས་པའི་ཆོས་ཀྱི་རྣམ་གྲངས་འདི་ཡང་ཐེག་པ་མཆོག་ལ་ཡང་དག་པར་ཞུགས་པའི་སེམས་ཅན་རྣམས་ཀྱི་དོན་ཞེས་བྱ་བ་ནི་མཚུངས་པ་མེད་པ་ཉིད་སྒྲུབ་པར་བྱེད་དོ།
2025-10-14 11:14:43,517 [INFO] Time taken to process commentary text: 0.16s
2025-10-14 11:14:43,517 [INFO] Processing commentary text: དེ་ལ་ཐེག་པ་གཞན་ལ་ལྟོས་ན་ཉོན་མོངས་པ་དང་ཤེས་བྱའི་སྒྲིབ་པ་རྣམ་པར་དག་པའི་ཕྱིར་མཆོག་ཏུ་རིག་པར་བྱ་ལ། གཙོ་བོར་རིག་པར་བྱ་སྟེ། ཆོས་ཀྱི་རྣམ་གྲངས་འདི་ལེན་པ་ནས་ཀུན་ཆུབ་པའི་བར་དེ་དག་དེ་བཞིན་གཤེགས་པས་གཟིགས་ཞེས་གང་གསུངས་པ་ཡིན་ཏེ། འདི་དང་དེ་དག་ནི་སྒྲུབ་པ་ལ་བསྟོད་པ་ཡིན་ཏེ།  སེམས་ཅན་དེ་དག་ཐམས་ཅད་ནི་དཔག་ཏུ་མེད་པ་དང་ བསམ་གྱིས་མི་ཁྱབ་པ་དང་། མཚུངས་པ་མེད་པ་དང་། གཞལ་དུ་མེད་པ་དང་། ཚད་མེད་པ་དང་ལྡན་པར་འགྱུར་ཏེ་ཞེས་རྒྱས་པར་བཤད་པའོ། །
2025-10-14 11:14:45,145 [INFO] Time taken to process commentary text: 1.63s
2025-10-14 11:14:45,145 [INFO] Processing commentary text: དེ་དག་ཐམས་ཅད་ནི་ངའི་བྱང་ཆུབ་ཕྲག་པ་ལ་ཐོགས་པར་འགྱུར། བྱང་ཆུབ་ཀྱི་ཁུར་འཕེལ་བར་བྱེད་པར་འགྱུར་ཏེ།  རབ་འབྱོར་ཆོས་ཀྱི་རྣམ་གྲངས་འདི་དམན་པ་ལ་མོས་པ་རྣམས་ཀྱིས་མཉན་པར་མི་ནུས་ཏེ། ཉན་ཐོས་དང་རང་སངས་རྒྱས་ཀྱི་ཐེག་པ་པ་རྣམས་ཀྱིས་སོ། །
2025-10-14 11:14:45,473 [INFO] Time taken to process commentary text: 0.33s
2025-10-14 11:14:45,473 [INFO] Processing commentary text: བདག་ཏུ་ལྟ་བ་རྣམས་ཀྱི་མ་ཡིན་ཞེས་པ་ནི་གང་ཟག་ཏུ་ལྟ་བའི་བྱང་ཆུབ་སེམས་དཔའ་རྣམས་བཤད་པ་ཡིན་ནོ། །
2025-10-14 11:14:45,542 [INFO] Time taken to process commentary text: 0.07s
2025-10-14 11:14:45,542 [INFO] Processing commentary text: ལྷ་ལ་སོགས་པས་བཀུར་བ་ཇི་ལྟ་བུ་ཞེ་ན། ཡང་རབ་འབྱོར་སའི་ཕྱོགས་གང་ན་མདོ་སྡེ་འདི་སྟོན་པ་དེ་མཆོད་པར་བྱ་བ་དང་།  སའི་ཕྱོགས་དེ་ཞེས་བྱ་བ་རྒྱས་པར་གང་གསུངས་པ་ཡིན་ནོ། ། དེ་ལ་མེ་ཏོག་དང་། བདུག་སྤོས་དང་། གདུགས་དང་། རྒྱལ་མཚན་དང་། བ་དན་ལ་སོགས་པ་རྣམས་ཀྱིས་མཆོད་པ་དང་། འདུད་ཅིང་ཕྱག་བྱ་བ་དང་། བསྐོར་བ་བྱེད་པ་དང་། ཡོན་དབུལ་ཞིང་གང་དུ་མཆོད་རྟེན་དུ་འགྱུར་བའོ། །
2025-10-14 11:14:46,594 [INFO] Time taken to process commentary text: 1.05s
2025-10-14 11:14:46,594 [INFO] Processing commentary text: སྡིག་པ་ཟད་པར་བྱེད་པ་ཇི་ལྟ་བུ་ཞེ་ན། འདི་དག་ཡོངས་སུ་མནར་བར་འགྱུར་རོ། ། དེ་ཡོངས་སུ་མནར་བའི་སྒོ་དུ་མ་ཉིད་ཡོངས་སུ་བསྟན་པའི་ཕྱིར་ཤིན་དུ་མནར་བར་འགྱུར་ཞེས་དང་།  སངས་རྒྱས་ཀྱི་བྱང་ཆུབ་ཀྱང་ཐོབ་པར་འགྱུར་ཞེས་དང་། སྒྲིབ་པ་དང་སྡིག་པ་ཡོངས་སུ་ཟད་པར་འགྱུར་ཞེས་བསྟན་པས་གསུངས་པ་ཡིན་ནོ། ། དེའི་ཕྱིར་གཞན་ཡང་ལྟུང་བ་ལས་འབྱུང་བ་དང་། བསོད་ནམས་ཆེས་མང་ཞིང་གཞལ་དུ་མེད་པ་གྲངས་མེད་པ་འབྱུང་བར་འགྱུར་རོ་ཞེས་ཀྱང་གསུངས་སོ། །དེ་ནི་གཞལ་དུ་མེད་པ་དང་གྲངས་མེད་པའི་རྣམ་པར་བཤད་པ་ཡིན་པར་རིག་པར་བྱ་སྟེ། ཤིན་དུ་གདུང་བ་འབྱུང་བར་འགྱུར་བ་ཉིད་དང་། མང་པོ་ཉིད་འབྱུང་བར་འགྱུར་བས་ཀྱང་ངོ་། །
2025-10-14 11:14:48,688 [INFO] Time taken to process commentary text: 2.09s
2025-10-14 11:14:48,688 [INFO] Processing commentary text: དེ་ལ་རབ་འབྱོར་ངས་མངོན་པར་ཤེས་ཏེ་བསྐལ་པ་གྲངས་མེད་པའི་ཆེས་གྲངས་མེད་པ་ཞེས་རྒྱས་པར་གང་གསུངས་པ་ཡིན་ཏེ། འདི་དག་གིས་ནི་རབ་ཏུ་གྱུར་པར་སྟོན་པར་བྱེད་ལ། འདི་ནི་འདིའི་བསོད་ནམས་ཀྱི་ཕུང་པོ་འབྱུང་བ་གང་རེ་ཞིག་བསོད་ནམས་ཀྱི་ཕུང་པོ་དེ་མཆོག་ཏུ་ཟིལ་གྱིས་གནོན་པ་ཡིན་ནོ། །
2025-10-14 11:14:49,062 [INFO] Time taken to process commentary text: 0.37s
2025-10-14 11:14:49,062 [INFO] Processing commentary text: དེ་ལ་ཇི་སྲིད་དེ་བཞིན་གཤེགས་པ་མར་མེ་མཛད་ནས་བསྐལ་པ་གྲངས་མེད་པར་རིག་པར་བྱ་སྟེ། དེ་ལས་ཆེས་གྲངས་མེད་པ་གཞན་གྱིས་མཉེས་པར་བྱས་པའོ་ཞེས་བྱ་བ་ནི་མདོར་བསྡུས་པའོ། །
2025-10-14 11:14:49,238 [INFO] Time taken to process commentary text: 0.18s
2025-10-14 11:14:49,238 [INFO] Processing commentary text: ཐུགས་བྱུང་བར་མ་བྱས་པ་ནི་ང་རྒྱལ་མེད་པའོ། །
2025-10-14 11:14:49,251 [INFO] Time taken to process commentary text: 0.01s
2025-10-14 11:14:49,251 [INFO] Processing commentary text: སླར་ཡང་རབ་འབྱོར་གལ་ཏེ་རིགས་ཀྱི་བུའམ་རིགས་ཀྱི་བུ་མོ་དེ་རྣམས་ཀྱི་བསོད་ནམས་ཀྱི་ཕུང་པོ་ངས་བརྗོད་ན་ཞེས་རྒྱས་པར་གང་གསུངས་པ་ཡིན་ནོ། །འདིས་མང་པོ་ཉིད་དུ་སྟོན་པར་བྱེད་དེ། དེ་ལ་མྱོ་མྱོ་པོ་ནི་རྒྱུ་ཡིན་ལ་སེམས་འཁྲུགས་པ་ནི་འབྲས་བུར་རིག་པར་བྱའོ། །
2025-10-14 11:14:49,585 [INFO] Time taken to process commentary text: 0.33s
2025-10-14 11:14:49,585 [INFO] Processing commentary text: མངོན་པར་རྟོགས་པའི་དུས་སུ་བདག་གོ་སྙམ་དུ་འཛིན་པས་དབེན་པ། ད་ནི་བསོད་ནམས་འབྱུང་བ་ཇི་ལྟ་ཞེ་ན། ཡང་རབ་འབྱོར་ཆོས་ཀྱི་རྣམ་གྲངས་འདི་ནི་བསམ་གྱིས་མི་ཁྱབ་པ་ཉིད་དེ།  འདིའི་རྣམ་པར་སྨིན་པ་ཡང་བསམ་གྱིས་མི་ཁྱབ་ཅེས་གང་གསུངས་པ་ཡིན་ཏེ། འདིས་ནི་བསོད་ནམས་ཀྱི་འབྲས་བུ་དེ་རྟོག་གེ་ལ་མི་བརྟེན་པར་ཡོངས་སུ་སྟོན་པར་བྱེད་དོ། །
2025-10-14 11:14:50,307 [INFO] Time taken to process commentary text: 0.72s
2025-10-14 11:14:50,307 [INFO] Processing commentary text: བདག་ཏུ་འཛིན་པས་དབེན་པའི་དབང་དུ་བྱས་ནས་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཇི་ལྟར་ཞེས་རྒྱས་པར་གསུངས་པ་ཡིན་ནོ། །དེ་ཅི་ཡིན་ཞེ་ན། དང་པོར་དྲིས་པ་ཉིད་སྟོན་པར་བྱེད་དེ། མངོན་པར་རྟོགས་པའི་མཐའ་ལས་གནས་བཞིན་པའི་བྱང་ཆུབ་སེམས་དཔའ་བདག་ཉིད་ཀྱི་ཁྱད་པར་རྟོགས་པར་བལྟ་བར་བྱ་སྟེ། ང་ནི་དེ་ལ་གནས་པའོ་ཞེས་སོ། །
2025-10-14 11:14:51,058 [INFO] Time taken to process commentary text: 0.75s
2025-10-14 11:14:51,058 [INFO] Processing commentary text: དེ་ལྟར་སྒྲུབ་པ་དང་ང་ནི་དེ་ལྟར་སེམས་རབ་ཏུ་བཟུང་བར་བྱའོ། ། ད་ནི་སེམས་ཅན་ཡོངས་སུ་མྱ་ངན་ལས་འདའ་བར་བྱའོ་ཞེས་རྒྱས་པའོ། །དེའི་གཉེན་པོར་དེ་ལ་གནས་པ་དང་། ཡང་ཇི་ལྟར་གནས་པར་བྱ་བ་དང་། བསྒྲུབ་པར་བྱ་བ་དང་སེམས་རབ་ཏུ་གཟུང་བར་བྱ་བའོ། །
2025-10-14 11:14:51,451 [INFO] Time taken to process commentary text: 0.39s
2025-10-14 11:14:51,451 [INFO] Processing commentary text: དེ་ཞུས་པར་གྱུར་པ་དང་བཅོམ་ལྡན་འདས་ཀྱིས་ལུང་བསྟན་ཏེ། ཇི་ལྟར་སེམས་བསྐྱེད་པར་བགྱི་ཞེས་རྒྱས་པར་ཏེ། སེམས་ཅན་ཡོངས་སུ་མྱ་ངན་ལས་འདའ་བར་བྱའོ་ཞེས་བྱ་བ་ལ་སེམས་ཅན་འགའ་ཡང་ཡོངས་སུ་མྱ་ངན་ལས་འདའ་བར་གྱུར་པ་མེད་དོ་ཞེས་བྱ་བས་ནི་བདག་ཏུ་འཛིན་པའི་གཉེན་པོར་གསུངས་པ་ཡིན་ནོ། །
2025-10-14 11:14:51,881 [INFO] Time taken to process commentary text: 0.43s
2025-10-14 11:14:51,881 [INFO] Processing commentary text: རབ་འབྱོར་གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་ཞེས་བྱ་བ་ནི་ཡང་དག་པར་འཛིན་པ་ལས་སམ་བག་ལ་ཉལ་ལས་སོ་ཞེས་དགོངས་སོ། །
2025-10-14 11:14:51,975 [INFO] Time taken to process commentary text: 0.09s
2025-10-14 11:14:51,975 [INFO] Processing commentary text: ཡང་དག་པར་རྫོགས་པའི་བྱང་ཆུབ་སེམས་དཔའི་ཐེག་པ་ལ་གནས་པ་ཞེས་པ་ནི་བདག་ཏུ་འཛིན་པའི་གཉེན་པོར་གསུངས་པ་ཡིན་ནོ། །རབ་འབྱོར་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་ཞེས་བྱ་བའི་ཆོས་དེ་གང་ཡང་མེད་པའི་ཕྱིར་རོ་ཞེས་བྱ་བས་ཀྱང་ངོ་། །
2025-10-14 11:14:52,324 [INFO] Time taken to process commentary text: 0.35s
2025-10-14 11:14:52,324 [INFO] Processing commentary text: གདམས་ངག་ཡོངས་སུ་འཚོལ་བ། གདམས་ངག་དང་མི་ལྡན་པས་དབེན་པའི་དབང་དུ་མཛད་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་ཆོས་དེ་གང་ཡང་ཡོད་དམ་ཞེས་རྒྱས་པར་ཏེ། རབ་འབྱོར་གལ་ཏེ་དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་གང་བླ་ན་མེད་པ་ཡང་དག་པར་རྫོགས་པའི་ཆོས་དེ་གང་ཡང་ཡོད་དམ་ཞེས་བྱ་བ་དང་། ལུང་སྟོན་པར་མི་འགྱུར་བ་ཞིག་ན་ཞེས་གསུངས་པ་ཡིན་ནོ། །
2025-10-14 11:14:53,692 [INFO] Time taken to process commentary text: 1.37s
2025-10-14 11:14:53,692 [INFO] Processing commentary text: འདིའི་དགོངས་པ་ཅི་ཡིན་ཞེ་ན། གལ་ཏེ་རྟོགས་པར་བྱ་བའི་ཆོས་ཐོབ་པར་འགྱུར་བ་དེ་ནི། ཇི་ལྟར་དེ་བཞིན་གཤེགས་པ་མར་མེ་མཛད་ཀྱིས་བརྙེས་པ་དེ་བཞིན་དུ། ང་ཉིད་ཀྱང་མངོན་པར་རྫོགས་པར་སངས་རྒྱས་པར་གྱུར་ཏོ་ཞེས་བྱའོ། །
2025-10-14 11:14:53,989 [INFO] Time taken to process commentary text: 0.30s
2025-10-14 11:14:53,990 [INFO] Processing commentary text: ཡང་དེ་བཞིན་གཤེགས་པ་མར་མེ་མཛད་ཀྱིས་ལུང་སྟོན་པར་མི་འགྱུར་བ་ཞིག་ན་ཞེས་རྒྱ་ཆེར་གསུངས་ཏེ། དེའི་ཕྱིར་ཆོས་དེ་མངོན་པར་ཐོབ་པ་མེད་པ་ཉིད་ཀྱི་ཕྱིར་དེའི་མཐའ་ལས་མངོན་པར་རྫོགས་པར་སངས་རྒྱས་ཏེ། དེ་བས་ན་ང་ལུང་བསྟན་ཏོ་ཞེས་པ་ནི་འདིར་འདིའི་དགོངས་པ་ཡིན་པར་རིག་པར་བྱའོ། །
2025-10-14 11:14:54,484 [INFO] Time taken to process commentary text: 0.49s
2025-10-14 11:14:54,484 [INFO] Processing commentary text: ཅིའི་ཕྱིར་ཆོས་དེ་མངོན་པར་ཐོབ་པ་མེད་ཅེ་ན། རབ་འབྱོར་དེ་བཞིན་གཤེགས་པ་ཞེས་བྱ་བ་ནི་ཡང་དག་པའི་དེ་བཞིན་ཉིད་ཅེས་གསུངས་ཏེ། དེ་ལ་དེ་བཞིན་ཉིད་ཀྱི་ཚིག་བླ་དྭགས་ནི། རྣམ་པར་དག་པས་རབ་ཏུ་ཕྱེ་བའི་དེ་བཞིན་གཤེགས་པ་སྟེ། དེ་བཞིན་ཉིད་ཀྱང་ཐོབ་པ་མེད་པའོ་ཞེས་དགོངས་པའོ། །
2025-10-14 11:14:55,035 [INFO] Time taken to process commentary text: 0.55s
2025-10-14 11:14:55,036 [INFO] Processing commentary text: རྣམ་པར་དག་པའི་དེ་བཞིན་ཉིད་དང་ཡང་དག་པའི་དེ་བཞིན་ཉིད་ཅེས་བརྗོད་པ་དེ་ལ། ཡང་དག་པ་ནི་གསེར་ལྟ་བུའོ། །གལ་ཏེ་དེ་བཞིན་གཤེགས་པ་མར་མེ་མཛད་ལས་ཆོས་དེ་མངོན་པར་རྫོགས་པར་སངས་མ་རྒྱས་ལ།  བཅོམ་ལྡན་འདས་ཉིད་ཀྱིས་ཕྱིས་མངོན་པར་རྫོགས་པར་སངས་རྒྱས་སོ་ཞེས་འཛིན་པ་སྤང་བའི་ཕྱིར། རབ་འབྱོར་གང་ལ་ལ་ཞིག་འདི་སྐད་དུ་དེ་བཞིན་གཤེགས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ་ཞེས་ཟེར་ན་ཞེས་རྒྱ་ཆེར་གསུངས་སོ། །
2025-10-14 11:14:57,035 [INFO] Time taken to process commentary text: 2.00s
2025-10-14 11:14:57,035 [INFO] Processing commentary text: རབ་འབྱོར་དེ་བཞིན་གཤེགས་པས་ཆོས་གང་མངོན་པར་རྫོགས་པར་སངས་རྒྱས་པའི་ཆོས་དེ་ནི་བདེན་པ་ཡང་མེད་བརྫུན་པ་ཡང་མེད་ཅེས་པས་ནི་དེ་བཞིན་ཉིད་གཉིས་སུ་མེད་པ་གསལ་བར་སྟོན་ཏེ། ཅི་ལྟར་བདེན་པ་མ་ཡིན་ན། ཐོབ་པར་བྱ་བ་ཅི་ལྟ་བའོ། ། ཅི་ལྟར་བརྫུན་པ་མ་ཡིན་ན། མངོན་པར་རྫོགས་པར་འཚང་རྒྱ་བ་ཇི་ལྟ་བ་སྟེ། དེ་ལ་ནི་གང་དུ་ཡང་མངོན་པར་ཐོབ་པའི་འཇུག་པ་ཡོད་པ་མ་ཡིན་པ་ཉིད་ཀྱིས་སོ། །
2025-10-14 11:14:58,354 [INFO] Time taken to process commentary text: 1.32s
2025-10-14 11:14:58,354 [INFO] Processing commentary text: དེ་བས་ན་དེ་བཞིན་གཤེགས་པས་ཆོས་ཐམས་ཅད་སངས་རྒྱས་ཀྱི་ཆོས་ཞེས་གསུངས་པའི་དགོངས་པ་ཅི་ཞེ་ན། གང་གི་ཕྱིར་སངས་རྒྱས་ཀྱི་ཆོས་རྣམས་དེ་བཞིན་ཉིད་རྣམ་པར་དག་པས་རབ་ཏུ་ཕྱེ་བ་སྟེ། ཆོས་ཐམས་ཅད་དེ་བཞིན་ཉིད་ཀྱི་རྗེས་སུ་སོང་བའོ་ཞེས་པ་འདིའི་དགོངས་པའོ། །
2025-10-14 11:14:58,772 [INFO] Time taken to process commentary text: 0.42s
2025-10-14 11:14:58,772 [INFO] Processing commentary text: ཆོས་ཐམས་ཅད་ཀྱང་ཆོས་སུ་མ་གྲུབ་པོ་ཞེས་དོན་དམ་པའི་རྣམ་པར་བཞག་པས། རབ་འབྱོར་ཆོས་ཐམས་ཅད་ཅེས་བྱ་བ་ནི་དེ་དག་ཐམས་ཅད་ཆོས་མེད་པ་ཡིན་ཏེ་ དེས་ན་ཆོས་ཐམས་ཅད་སངས་རྒྱས་ཀྱི་ཆོས་ཞེས་བྱའོ་ཞེས་གསུངས་སོ། །
2025-10-14 11:14:59,047 [INFO] Time taken to process commentary text: 0.27s
2025-10-14 11:14:59,047 [INFO] Processing commentary text: 47 མངོན་པར་རྟོགས་པ། མངོན་པར་རྟོགས་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་སྐྱེས་བུ་ཞིག་མིའི་ལུས་དང་ལྡན་ཞིང་ལུས་ཆེན་པོར་གྱུར་ཞེས་རྒྱ་ཆེར་གསུངས་པ་ཡིན་ཏེ། འདིས་ནི་མངོན་པར་རྟོག་པའི་ཡེ་ཤེས་ཐོབ་པ་དང་། མངོན་པའི་ང་རྒྱལ་མེད་པ་གསལ་བར་བསྟན་ཏོ། །
2025-10-14 11:14:59,666 [INFO] Time taken to process commentary text: 0.62s
2025-10-14 11:14:59,666 [INFO] Processing commentary text: ཅི་ལྟར་ཡེ་ཤེས་ཐོབ་པས་ཤེ་ན། ཡེ་ཤེས་རྣམ་པ་གཉིས་ཉེ་བར་བཟུང་ནས་ཏེ། རིགས་ཡོངས་སུ་འཛིན་པའི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་སོ། །ཡེ་ཤེས་གང་ཞིག་ཐོབ་པས་དེ་བཞིན་གཤེགས་པའི་རིགས་སུ་སྐྱེས་པ་ནི་སངས་རྒྱས་སུ་རིགས་ངེས་པར་གྱུར་པ་སྟེ། དེ་ནི་རིགས་ཡོངས་སུ་འཛིན་པའི་ཡེ་ཤེས་ཡིན་ལ། དེ་ཐོབ་པས་ནི་ལུས་དང་ལྡན་པར་འགྱུར་རོ། །
2025-10-14 11:15:01,150 [INFO] Time taken to process commentary text: 1.48s
2025-10-14 11:15:01,150 [INFO] Processing commentary text: འདིས་ནི་གང་དུ་ཚེ་རབས་མང་པོར་མངོན་པར་དགའ་བར་བྱེད་པ་སྟེ། རིགས་སུ་སྐྱེས་པར་གྱུར་པ་དེ་ནི་ལུས་དང་ལྡན་པར་འགྱུར་ཏེ། དེའི་ཕྱིར་ལུས་དང་ལྡན་པ་ཞེས་བརྗོད་པར་བྱའོ། །
2025-10-14 11:15:01,393 [INFO] Time taken to process commentary text: 0.24s
2025-10-14 11:15:01,393 [INFO] Processing commentary text: མཉམ་པ་ཉིད་ཀྱི་ཡེ་ཤེས་ཀྱང་མཉམ་པ་ཉིད་རྣམ་པ་ལྔ་ཉེ་བར་བཟུང་ནས་ཏེ། གནས་ངན་ལེན་མཉམ་པ་ཉིད་དང་། བདག་མེད་པ་མཉམ་པ་ཉིད་དང་། སྤོང་བ་ལ་བརྩོན་པ་མཉམ་པ་ཉིད་དང་། ཟང་ཟིང་མེད་པའི་སེམས་ལ་བརྩོན་པ་མཉམ་པ་ཉིད་དང་། བྱང་ཆུབ་སེམས་དཔའ་ཐམས་ཅད་ཀྱི་མངོན་པར་རྟོགས་པ་མཉམ་པ་ཉིད་དོ། །
2025-10-14 11:15:01,921 [INFO] Time taken to process commentary text: 0.53s
2025-10-14 11:15:01,921 [INFO] Processing commentary text: དེ་དག་ཐོས་པས་ལུས་ཆེན་པོར་གྱུར་པ་སྟེ། སེམས་ཅན་ཐམས་ཅད་ཀྱི་ལུས་ཉེ་བར་ལེན་པའི་ཕྱིར་རོ། །དེའི་ལུས་དེ་ནི་རང་གི་མ་ཡིན་ཞིང་གཞན་གྱི་མ་ཡིན་ལ་གནས་པར་ནུས་པའོ། ། དེས་ན་དེ་བཞིན་གཤེགས་པས་སྐྱེས་བུ་མིའི་ལུས་དང་ལྡན་ཞིང་ལུས་ཆེན་པོ་ཞེས་གང་གསུངས་པ་དེ་དེ་བཞིན་གཤེགས་པས་ལུས་མ་མཆིས་པར་གསུངས་ཏེ་ དེས་ནས་ཞེས་རྒྱ་ཆེར་གསུངས་སོ། །
2025-10-14 11:15:02,878 [INFO] Time taken to process commentary text: 0.96s
2025-10-14 11:15:02,878 [INFO] Processing commentary text: དེ་ལ་ལུས་དང་ལྡན་པ་དང་ལུས་ཆེན་པོས་ནི་འདིར་དོན་དམ་པའི་ཚུལ་རྣམ་པར་འཇོག་པར་བྱེད་དེ། དེ་ལྟར་རེ་ཞིག་ཡེ་ཤེས་ཐོབ་པ་ལས་སོ། །
2025-10-14 11:15:02,998 [INFO] Time taken to process commentary text: 0.12s
2025-10-14 11:15:02,998 [INFO] Processing commentary text: སངས་རྒྱས་ཀྱི་ས་ཡོངས་སུ་འཚོལ་བ། ཞིང་ཡོངས་སུ་དག་པ་ཕུན་སུམ་ཚོགས་པ། ཅི་ལྟར་མངོན་པའི་ང་རྒྱལ་མེད་པ་ལས་ཤེ་ན། བྱང་ཆུབ་སེམས་དཔའ་གང་ཞིག་འདི་སྐད་དུ་ཞེས་རྒྱ་ཆེར་གང་གསུངས་པ་སྟེ། འདིས་ཅི་ཤེས་པར་བྱེད་ཅེ་ན། གང་ཞིག་འདི་སྙམ་དུ་བདག་གིས་སེམས་ཅན་རྣམས་ཡོངས་སུ་མྱ་ངན་ལས་འདའ་བར་བྱའོ་སྙམ་ན་བྱང་ཆུབ་སེམས་དཔའ་དེ་བདག་ཉིད་མངོན་པའི་ང་རྒྱལ་ཅན་དུ་རིག་པར་བྱ་བ་སྟེ།  ཡང་དག་པའི་དོན་དུ་ན་བྱང་ཆུབ་སེམས་དཔའ་ཞེས་མི་བྱ་བའོ། །
2025-10-14 11:15:04,924 [INFO] Time taken to process commentary text: 1.93s
2025-10-14 11:15:04,924 [INFO] Processing commentary text: དེ་བས་ན་དེ་བཞིན་གཤེགས་པས་ཆོས་ཐམས་ཅད་ནི་སེམས་ཅན་མེད་པ་ཞེས་གསུངས་པས་ཅི་ཞིག་གསལ་བར་བྱས་ཤེ་ན། གལ་ཏེ་སེམས་ཅན་ཡོད་པར་གྱུར་ན། བྱང་ཆུབ་སེམས་དཔའ་དེ་ལྟར་ལུས་དང་ལྡན་པ་དང་ལུས་ཆེན་པོར་གྱུར་པ་གང་ལས་ཡིན་ཞེས་པའོ། །
2025-10-14 11:15:05,293 [INFO] Time taken to process commentary text: 0.37s
2025-10-14 11:15:05,293 [INFO] Processing commentary text: དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བ་དང་ཞིང་རྣམ་པར་དག་པ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་བྱང་ཆུབ་སེམས་དཔའ་གང་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་པོ་ཞེས་ཟེར་ན། དེ་ཡང་དེ་བཞིན་དུ་བརྗོད་པར་བྱའོ་ཞེས་གསུངས་ཏེ། དེ་བྱང་ཆུབ་སེམས་དཔའ་ཞེས་མི་བྱའོ་ཞེས་པའི་དོན་ཏོ། །
2025-10-14 11:15:06,197 [INFO] Time taken to process commentary text: 0.90s
2025-10-14 11:15:06,197 [INFO] Processing commentary text: དེར་ལྟ་བ་དང་བཅས་པ་ནི་ཡང་དག་པའི་སྒྲུབ་པ་ལ་འཇུག་པར་བྱེད་དེ། དེས་ན་དེ་སྤང་བར་བྱ་བའི་ཕྱིར་དོན་དམ་པ་རྣམ་པར་འཇོག་པར་བྱེད་དེ། དེ་དག་བཀོད་པ་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ།  དེས་ན་ཞིང་བཀོད་པ་རྣམས་ཞེས་བྱའོ་ཞེས་སོ། །
2025-10-14 11:15:06,636 [INFO] Time taken to process commentary text: 0.44s
2025-10-14 11:15:06,636 [INFO] Processing commentary text: རབ་འབྱོར་བྱང་ཆུབ་སེམས་དཔའ་གང་ཞིག་འདི་སྐད་དུ། ཆོས་རྣམས་ནི་བདག་མེད་པ་ཆོས་རྣམས་ནི་བདག་མེད་པའོ་ཞེས་མོས་པ་ཞེས་པ་ནི་བདག་མེད་པ་རྣམ་པ་གཉིས་ཀྱི་དབང་དུ་བྱས་ནས་གསུངས་པ་སྟེ། གང་ཟག་གི་བདག་མེད་པ་དང་ཆོས་ཀྱི་བདག་མེད་པའོ། །
2025-10-14 11:15:07,051 [INFO] Time taken to process commentary text: 0.42s
2025-10-14 11:15:07,052 [INFO] Processing commentary text: དེ་དེ་བཞིན་གཤེགས་པས་བྱང་ཆུབ་སེམས་དཔའ་བྱང་ཆུབ་སེམས་དཔའ་ཞེས་བརྗོད་དོ་ཞེས་པ་ནི་བདག་མེད་པ་རྣམ་པ་གཉིས་པོ་དེ་ཉིད་རྫོགས་པར་བྱང་ཆུབ་པ་རྣམ་པ་གཉིས་ཀྱི་དབང་དུ་བྱས་ནས་གསུངས་པ་སྟེ། འདིས་ཅི་ཞིག་གསལ་བར་བྱས་ཤེ་ན། གང་ཞིག་བདག་གིས་བསྒྲུབ་པོ་ཞེས་གང་ཟག་ཏུ་འཛིན་པ་དང་།  ཞིང་བཀོད་པ་རྣམས་ཞེས་ཆོས་སུ་འཛིན་པ་སྟེ། དེ་དག་བྱང་ཆུབ་སེམས་དཔའ་རྣམས་ལ་མེད་ཅེས་པའོ། །
2025-10-14 11:15:08,433 [INFO] Time taken to process commentary text: 1.38s
2025-10-14 11:15:08,433 [INFO] Processing commentary text: བླ་ན་མེད་པའི་མཐོང་བ་དང་ཡེ་ཤེས་ཕུན་སུམ་ཚོགས་པ། བླ་ན་མེད་པའི་མཐོང་བ་དང་ཡེ་ཤེས་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས། དེ་བཞིན་གཤེགས་པ་ལ་ཤའི་སྤྱན་མངའ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:15:08,803 [INFO] Time taken to process commentary text: 0.37s
2025-10-14 11:15:08,803 [INFO] Processing commentary text: དེ་བཞིན་གཤེགས་པ་ནི་གཟིགས་པ་རྣམ་པར་དག་པ་ཕུལ་དུ་བྱུང་བ་མངའ་བ་ཉིད་དུ་ཤེས་པར་བྱ་བའི་ཕྱིར། ཤེས་རབ་ཀྱི་སྤྱན་ཁོ་ན་མངའ་བ་མ་ཡིན་ཏེ། སྤྱན་རྣམ་པ་ལྔ་མངའ་བ་ཉིད་གསལ་བར་སྟོན་ཏོ། །
2025-10-14 11:15:09,083 [INFO] Time taken to process commentary text: 0.28s
2025-10-14 11:15:09,083 [INFO] Processing commentary text: གཞན་དུ་ན་ཤེས་རབ་ཀྱི་སྤྱན་ཁོ་ནས་གཟིགས་པ་རྣམ་པར་དག་པ་ཚོལ་བར་འགྱུར་རོ། །དེ་ལ་བསྡུས་ན་སྤྱན་རྣམ་པ་བཞི་སྟེ། གཟུགས་འཛིན་པར་བྱེད་པ་དང་། དོན་དམ་པའི་བདེན་པ་འཛིན་པར་བྱེད་པ་དང་། །ཀུན་རྫོབ་ཀྱི་བདེན་པ་འཛིན་པར་བྱེད་པ་དང་། རྣམ་པ་ཐམས་ཅད་དུ་ཤེས་བྱ་ཐམས་ཅད་འཛིན་པར་བྱེད་པའོ། །
2025-10-14 11:15:09,641 [INFO] Time taken to process commentary text: 0.56s
2025-10-14 11:15:09,641 [INFO] Processing commentary text: གཟུགས་འཛིན་པར་བྱེད་པ་ཡང་རྣམ་པ་གཉིས་ཏེ། ལས་ཀྱི་འབྲས་བུ་དང་། བསྒོམས་པའི་འབྲས་བུའོ། །དེས་ན་རྣམ་པ་ལྔར་འགྱུར་རོ། །རྒྱ་ཆེ་བའི་ཡུལ་ཅན་ཉིད་ཀྱི་ཕྱིར་གཟུགས་འཛིན་པ་ནི་དང་པོའོ། །དོན་དམ་པ་མཁྱེན་པའི་དབང་གིས་ཀུན་རྫོབ་ལ་མཁྱེན་པ་ཕྱིན་ཅི་མ་ལོག་པར་འཇུག་སྟེ། དེའི་ཕྱིར་དོན་དམ་པའི་བདེན་པ་འཛིན་པ་སྔ་མའོ། །
2025-10-14 11:15:10,576 [INFO] Time taken to process commentary text: 0.93s
2025-10-14 11:15:10,576 [INFO] Processing commentary text: དེ་ལ་ཆོས་དང་གང་ཟག་ཏུ་མངོན་པར་བརྗོད་པ་ནི་ཆོས་དང་གང་ཟག་ཏུ་བཏགས་པའོ། །དེ་དག་མཁྱེན་པ་ནི་ཆོས་ཀྱི་སྤྱན་ཞེས་བརྗོད་པར་བྱ་སྟེ། འདི་ནི་ཇི་སྙེད་པ་གཟིགས་པ་རྣམ་པར་དག་པའོ། །
2025-10-14 11:15:10,841 [INFO] Time taken to process commentary text: 0.27s
2025-10-14 11:15:10,842 [INFO] Processing commentary text: དཔེར་མཛད་པ་དེ་དག་གི་བསམ་པ་ཐ་དད་པའི་སེམས་ཀྱི་རྒྱུན་ངས་རབ་ཏུ་ཤེས་སོ་ཞེས་གང་གསུངས་པ་འདི་ནི་ཡེ་ཤེས་རྣམ་པར་དག་པ་སྟེ། དེ་ལ་སེམས་ཀྱི་རྒྱུན་ནི་དུས་གསུམ་པའི་སེམས་རྣམས་སོ། །དེ་ལ་བསམ་པ་ཐ་དད་པ་ནི་རྣམ་པ་གཉིས་སུ་རིག་པར་བྱ་སྟེ། ཀུན་ནས་ཉོན་མོངས་པ་དང་རྣམ་པར་བྱང་བའམ་འདོད་ཆགས་དང་བཅས་པ་དང་འདོད་ཆགས་དང་བྲལ་བ་ཞེས་བྱ་བ་དེ་ལྟ་བུ་ལ་སོགས་པའོ། །ཡང་ན་འདས་པ་ལ་སོགས་པའི་དབྱེ་བས་སོ། །
2025-10-14 11:15:12,571 [INFO] Time taken to process commentary text: 1.73s
2025-10-14 11:15:12,572 [INFO] Processing commentary text: དེ་ལྟར་གཉིས་ཀ་ཡང་དོན་དམ་པར་རྣམ་པར་འཇོག་པར་བྱེད་དེ། སེམས་ཀྱི་རྒྱུན་ཞེས་བྱ་བ་ནི་རྒྱུན་མེད་ཅེས་པ་དང་།  འདས་པའི་སེམས་ཀྱང་དམིགས་སུ་མེད་ཅེས་བྱ་བ་རྒྱ་ཆེར་གསུངས་སོ། །དེ་ལ་འདས་པའི་སེམས་དམིགས་སུ་མེད་པ་ནི་ཉེ་བར་ཞི་བས་སོ། །
2025-10-14 11:15:13,059 [INFO] Time taken to process commentary text: 0.49s
2025-10-14 11:15:13,059 [INFO] Processing commentary text: མ་འོངས་པ་ནི་མ་བྱུང་བས་སོ། ། ད་ལྟར་བྱུང་བ་ནི་དོན་དམ་པར་ཏེ། མངོན་སུམ་གྱི་ཤེས་བྱའི་དངོས་པོའི་དབང་དུ་བྱས་ནས་མཐོང་བ་རྣམ་པར་གཞག་པའོ། ། དེ་ནས་སེམས་ཅན་རྣམས་ཀྱི་བསམ་པ་ཇི་ལྟ་བར་འདོམས་པའི་དབང་དུ་བྱས་པའི་ཡེ་ཤེས་ཏེ། འདིར་སེམས་ཀྱི་རྒྱུན་ནི་རྒྱུན་མེད་པའོ་ཞེས་ཇི་སྐད་གསུངས་པའོ། །
2025-10-14 11:15:13,967 [INFO] Time taken to process commentary text: 0.91s
2025-10-14 11:15:13,968 [INFO] Processing commentary text: དེ་བཞིན་དུ་གཟིགས་པ་རྣམ་པར་དག་པ་ལ་སྤྱན་ནི་སྤྱན་མེད་པའོ་ཞེས་ཅིའི་ཕྱིར་མ་གསུངས་ཤེ་ན། ཡེ་ཤེས་གཟིགས་པ་རྣམ་པར་དག་པ་ནི་རྟེན་གཅིག་ཉིད་ཀྱི་ཕྱིར་དང་། མཐར་ཐུག་དོན་དམ་པ་རྣམ་པར་གཞག་པ་ལས་ནི་དང་པོ་ཉིད་ནས་གྲུབ་པར་འགྱུར་ཞེས་པའོ། །
2025-10-14 11:15:14,425 [INFO] Time taken to process commentary text: 0.46s
2025-10-14 11:15:14,425 [INFO] Processing commentary text: བསོད་ནམས་ཀྱི་ཕུང་པོ་དབང་དུ་གྱུར་པ་ཕུན་སུམ་ཚོགས་པ། བསོད་ནམས་ཀྱི་ཕུང་པོ་དབང་དུ་གྱུར་པ་ཕུན་སུམ་ཚོགས་པའི་དབང་དུ་མཛད་ནས། གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཞེས་རྒྱ་ཆེར་གསུངས་པ་ཡིན་ནོ། །འདིར་ཡང་དོན་དམ་པ་རྣམ་པར་འཇོག་པར་བྱེད་དེ།  ཡང་རབ་འབྱོར་གལ་ཏེ་བསོད་ནམས་ཀྱི་ཕུང་པོར་གྱུར་ན་ཞེས་རྒྱ་ཆེར་གསུངས་སོ། །
2025-10-14 11:15:15,560 [INFO] Time taken to process commentary text: 1.14s
2025-10-14 11:15:15,561 [INFO] Processing commentary text: སྐུ་ཕུན་སུམ་ཚོགས་པ། སྐུ་ཕུན་སུམ་ཚོགས་པ་དང་དཔེ་བྱད་ཀྱི་སྐུ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  གཟུགས་ཀྱི་སྐུ་ཡོངས་སུ་གྲུབ་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:15:15,975 [INFO] Time taken to process commentary text: 0.41s
2025-10-14 11:15:15,975 [INFO] Processing commentary text: མཚན་གྱི་སྐུ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:15:16,190 [INFO] Time taken to process commentary text: 0.22s
2025-10-14 11:15:16,191 [INFO] Processing commentary text: གསུང་ཕུན་སུམ་ཚོགས་པ། གསུང་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པ་འདི་སྙམ་དུ་ངས་ཆོས་བསྟན་ཏོ་ཞེས་རྒྱ་ཆེར་གསུངས་སོ། །
2025-10-14 11:15:16,412 [INFO] Time taken to process commentary text: 0.22s
2025-10-14 11:15:16,412 [INFO] Processing commentary text: ཐུགས་ཕུན་སུམ་ཚོགས་པ། ཐུགས་ཕུན་སུམ་ཚོགས་པ་དྲན་པ་ཉེ་བར་གཞག་པའི་དབང་དུ་བྱས་ནས། བཅོམ་ལྡན་འདས་མ་འོངས་པའི་དུས་ན་སེམས་ཅན་གང་དག་འདི་ལྟ་བུའོ་ཆོས་བཤད་པ་འདི་ཐོས་ནས་ཞེས་རྒྱ་ཆེར་གསུངས་པ་ཡིན་ནོ། །
2025-10-14 11:15:16,709 [INFO] Time taken to process commentary text: 0.30s
2025-10-14 11:15:16,709 [INFO] Processing commentary text: འདིས་ནི་གང་གི་ཕྱིར་བཅོམ་ལྡན་འདས་ཀྱིས་སེམས་ཅན་གང་དག་ལ་དགོངས་པ་ཉེ་བར་བཞག་པ་དེ་ཡོངས་སུ་གསལ་བར་བསྟན་ཏེ།  དེ་དག་སེམས་ཅན་མ་ཡིན་པ་ནི་དོན་དམ་པ་ལས་སོ། །སེམས་ཅན་མེད་པ་མ་ཡིན་པ་ནི་ཀུན་རྫོབ་ལས་སོ། །འདི་ལས་གཞན་པ་ནི་དོན་དམ་པ་བསྟན་པ་ལས་སོ། །ཐུན་མོང་མ་ཡིན་པའི་དོན་རྣམས་ཀྱི་འཐད་པའི་དོན་གསལ་བར་སྟོན་པ་ནི་དེ་རྣམས་ཉིད་སྔ་མ་བཞིན་ནོ། །
2025-10-14 11:15:17,965 [INFO] Time taken to process commentary text: 1.25s
2025-10-14 11:15:17,965 [INFO] Processing commentary text: ཐུགས་ཕུན་སུམ་ཚོགས་པ་མངོན་པར་རྫོགས་པར་བྱང་ཆུབ་པའི་དབང་དུ་མཛད་ནས། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་སྙམ་མམ་ཞེས་རྒྱ་ཆེར་གསུངས་པ་ཡིན་ནོ། །
2025-10-14 11:15:18,394 [INFO] Time taken to process commentary text: 0.43s
2025-10-14 11:15:18,394 [INFO] Processing commentary text: དེ་ལ་ཆོས་དེ་གང་ཡང་མེད་དོ་ཞེས་ལྟ་བའི་སྐྱོན་ཡོངས་སུ་སྤངས་ནས་བྱང་ཆུབ་དང་བྱང་ཆུབ་ཀྱི་ལམ་ཡོངས་སུ་ཚོལ་བར་བྱེད་དེ། དེ་ཡང་བྱང་ཆུབ་གཉིས་དང་ངེས་པའི་ཚིག་གཉིས་ཀྱིས་སྟོན་པར་བྱེད་དོ། །
2025-10-14 11:15:18,736 [INFO] Time taken to process commentary text: 0.34s
2025-10-14 11:15:18,736 [INFO] Processing commentary text: དེ་ནི་བླ་ན་མེད་པའི་སྒྲ་དང་ཡང་དག་པའི་སྒྲ་ཉེ་བར་བཟུང་ནས་ཏེ། ཨ་ནུ་ར་བི་ཏ་ཏྲ་དྷརྨོ་ན་བིདྱ་ཏེ། ཞེས་པ་ནི་ཨ་ནུཏྟ་རའི་སྒྲ་ཉེ་བར་བཟུང་བ་སྟེ་བྱང་ཆུབ་ཀྱི་རང་གི་མཚན་ཉིད་སྟོན་པར་བྱེད་དོ། །རྣམ་པར་གྲོལ་བའི་མཚན་ཉིད་ཀྱི་བྱང་ཆུབ་དེ་ལ་སྐྱེ་བའི་ཆོས་རྡུལ་ཙམ་ཡང་ཡོད་པ་མ་ཡིན་པ་སྟེ། དེ་ཉིད་ཀྱི་ཕྱིར་དམིགས་སུ་མེད་པའོ། །
2025-10-14 11:15:19,916 [INFO] Time taken to process commentary text: 1.18s
2025-10-14 11:15:19,916 [INFO] Processing commentary text: དེ་ཉིད་ཀྱིས། རྗེས་སུ་ཡོང་། དེ་ལ་ཆོས། ཡོད་པ། ན་ཡོད་པ་མ་ཡིན་པར་ཤེས་པར་བྱའོ། །
2025-10-14 11:15:20,015 [INFO] Time taken to process commentary text: 0.10s
2025-10-14 11:15:20,015 [INFO] Processing commentary text: ཡང་རབ་འབྱོར། ས་མཿས་དྷརྨཿཆོས་དེ་ནི་མཉམ་པ། ཞེས་པས་ནི་ཡང་དག་པར་རྫོགས་པའི་སྒྲ་ཉེ་བར་བཟུང་ནས་བྱང་ཆུབ་ལས་གང་ཟག་སྤྱིའི་མཚན་ཉིད་སྟོན་པར་བྱེད་དེ། དེ་ལ་ཆོས་དེ་ནི་མཉམ་པ་སྟེ་ཞེས་པ་ནི་ཆོས་གང་གིས་བྱང་ཆུབ་དང་སངས་རྒྱས་སུ་གདགས་པའོ། །
2025-10-14 11:15:20,538 [INFO] Time taken to process commentary text: 0.52s
2025-10-14 11:15:20,538 [INFO] Processing commentary text: དེ་ལ་མི་མཉམ་པ་གང་ཡང་མེད་པས་ཤེས་པས་ནི། སངས་རྒྱས་ཐམས་ཅད་དོན་དམ་པར་སྐུ་ཚེ་ལ་སོགས་པ་ཡང་མི་མཉམ་པ་མེད་པར་སྟོན་པར་བྱེད་དོ། །
2025-10-14 11:15:20,671 [INFO] Time taken to process commentary text: 0.13s
2025-10-14 11:15:20,671 [INFO] Processing commentary text: བླ་ན་མེད་པ་ཡང་དག་པར་རྫོགས་པའི་བྱང་ཆུབ་དེ་ནི་སྲོག་མེད་པ་ཉིད་ཀྱིས་མཉམ་པའོ་ཞེས་སོ། །
2025-10-14 11:15:20,766 [INFO] Time taken to process commentary text: 0.09s
2025-10-14 11:15:20,766 [INFO] Processing commentary text: འཁོར་བ་པའི་ཆོས་ཀྱི་སྤྱིའི་མཚན་ཉིད་ལས་བྱང་ཆུབ་སྟོན་པར་བྱེད་པ་ནི། དགེ་བའི་ཆོས་ཐམས་ཅད་ཀྱིས་མངོན་པར་སངས་རྒྱས་སོ་ཞེས་གསུངས་སོ། །བྱང་ཆུབ་ཀྱི་ལམ་ཡོངས་སུ་སྟོན་པ་ནི། དེ་རྣམས་དེ་ལྟར་ཡང་སྟེ། དེ་རྣམས་ཀྱང་དོན་དམ་པའི་མཚན་ཉིད་ཀྱིས་རྣམ་པར་འཇོག་པར་བྱེད་དོ། །
2025-10-14 11:15:21,344 [INFO] Time taken to process commentary text: 0.58s
2025-10-14 11:15:21,344 [INFO] Processing commentary text: ཐུགས་ཕུན་སུམ་ཚོགས་པ་དོན་ཆེན་པོ་རྣམ་པར་གཞག་པའི་དབང་དུ་བྱས་ནས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རི་རབ་ཇི་སྙེད་ཡོད་པ་ཞེས་རྒྱ་ཆེར་གསུངས་སོ། །
2025-10-14 11:15:21,594 [INFO] Time taken to process commentary text: 0.25s
2025-10-14 11:15:21,594 [INFO] Processing commentary text: དོན་ཆེན་པོ་གདམས་ངག་རྣམ་པར་བཞག་པའི་དབང་དུ་བྱས་ནས། དེ་བཞིན་གཤེགས་པས་འདི་སྙམ་དུ་ངས་སེམས་ཅན་རྣམས་བཀྲོལ་ལོ་ཞེས་དགོངས་སོ་སྙམ་ན་ཞེས་རྒྱ་ཆེར་གསུངས་སོ། །
2025-10-14 11:15:21,824 [INFO] Time taken to process commentary text: 0.23s
2025-10-14 11:15:21,825 [INFO] Processing commentary text: དེ་ཉིད་དེ་བཞིན་གཤེགས་པས་བདག་ཏུ་འཛིན་པར་འགྱུར་ཞེས་པའི་དགོངས་པ་ཅི་ཞེ་ན། གང་གི་ཕྱིར་དེ་བཞིན་གཤེགས་པས་ཤེས་བྱ་ཇི་ལྟ་བ་མཁྱེན་པས་དེའི་ཕྱིར་སེམས་ཅན་དུ་དགོངས་པར་གྱུར་ན། དེ་ཉིད་དེ་བཞིན་གཤེགས་པས་བདག་ཏུ་འཛིན་པར་འགྱུར་ཞེས་བལྟ་བར་བྱའོ། །
2025-10-14 11:15:22,335 [INFO] Time taken to process commentary text: 0.51s
2025-10-14 11:15:22,335 [INFO] Processing commentary text: གལ་ཏེ་བདག་མེད་ཀྱང་རེ་ཞིག་བདག་ཏུ་འཛིན་པ་ཡོད་དོ་སྙམ་དུ་མངོན་པར་ཞེན་པ་སྤང་བའི་ཕྱིར། རབ་འབྱོར་བདག་ཏུ་འཛིན་ཞེས་བྱ་བ་ནི་དེ་འཛིན་པ་མེད་པར་ཞེས་རྒྱ་ཆེར་གསུངས་སོ། །བྱིས་པ་སོ་སོའི་སྐྱེ་བོ་རྣམས་ཀྱིས་དེ་ཡོད་པར་བཟུང་ཡང་བཟུང་དུ་མེད་དོ་ཞེས་པ་ནི།
2025-10-14 11:15:22,922 [INFO] Time taken to process commentary text: 0.59s
2025-10-14 11:15:22,922 [INFO] Processing commentary text: རབ་འབྱོར་བྱིས་པ་སོ་སོའི་སྐྱེ་བོ་རྣམས་ཞེས་བྱ་བ་ནི། དེ་དག་སྐྱེ་བོ་མེད་པར་ཞེས་རྒྱ་ཆེར་གསུངས་ཏེ་དེ་རྣམས་དེ་བཞིན་ནོ། །
2025-10-14 11:15:23,043 [INFO] Time taken to process commentary text: 0.12s
2025-10-14 11:15:23,043 [INFO] Processing commentary text: ཐུགས་ཕུན་སུམ་ཚོགས་པ་ཆོས་ཀྱི་སྐུ་ཡོངས་སུ་འཛིན་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:15:23,321 [INFO] Time taken to process commentary text: 0.28s
2025-10-14 11:15:23,321 [INFO] Processing commentary text: དེ་ལ་ཚིགས་སུ་བཅད་པ་དང་པོས་ནི་ཇི་ལྟར་མི་མཐོང་བ་དང་གང་གིས་མི་མཐོང་བ་གསལ་བར་བསྟན་ཏེ། ཅི་ལྟར་མི་མཐོང་ཞེ་ན་ལྟ་བ་ལ་སོགས་པའི་ཐ་སྙད་རྣམས་ཀྱིས་སོ། །
2025-10-14 11:15:23,590 [INFO] Time taken to process commentary text: 0.27s
2025-10-14 11:15:23,590 [INFO] Processing commentary text: སྤོང་བར་བརྗོད་པ་ནི་བསམ་གཏན་ཏེ་གང་གི་བསམ་གཏན་པ་དེ་ལྟར་སྤོང་བ་པ་ཞེས་བརྗོད་པ་སྟེ། དེ་ཡང་བསམ་པ་དང་སྒོམ་པའོ། །
2025-10-14 11:15:23,739 [INFO] Time taken to process commentary text: 0.15s
2025-10-14 11:15:23,739 [INFO] Processing commentary text: དེ་ལ་བསམ་པས་ནི་དེ་མ་ཡིན་པར་བཟུང་ལ། བསྒོམས་པས་ནི་ལོག་པར་ཤེས་པ་སྟེ། སྤོང་བས་ཞུགས་པས་ནི་ལོག་པར་ཤེས་པའི་ཐ་སྙད་བཟུང་བར་རིག་པར་བྱའོ། །གང་གིས་མི་མཐོང་ཞེ་ན་ཐ་སྙད་ལ་ཞུགས་པའི་སྐྱེ་བོ་རྣམས་ཀྱིས་སོ། །
2025-10-14 11:15:24,185 [INFO] Time taken to process commentary text: 0.45s
2025-10-14 11:15:24,185 [INFO] Processing commentary text: ཚིགས་སུ་བཅད་པ་གཉིས་པའི་ཕྱེད་སྔ་མས་ནི་གང་མི་མཐོང་བ་དང་ཕྱེད་ཕྱི་མས་ནི་རྒྱུ་གང་གིས་མི་མཐོང་བ་གསལ་བར་བསྟན་ཏེ། དེ་ལ། སངས་རྒྱས་རྣམས་ནི་ཆོས་ཉིད་བལྟ། །ཞེས་པ་ནི་ཆོས་འདི་ལ་དེ་བཞིན་གཤེགས་པའི་དོན་དུ་དགོངས་པའོ། །
2025-10-14 11:15:24,800 [INFO] Time taken to process commentary text: 0.61s
2025-10-14 11:15:24,800 [INFO] Processing commentary text: རྒྱུ་གང་གི་ཤེས་ན། འདྲེན་པ་རྣམས་ནི་ཆོས་ཀྱི་སྐུ། །ཞེས་གསུངས་ཏེ། གང་གི་ཕྱིར་དེ་བཞིན་ཉིད་ལ་དམིགས་པ་ཀུན་ཏུ་འགྲོ་བའི་སངས་རྒྱས་རྣམས་ནི་རྣམ་པར་དག་པའི་སྐུ་སྟེ། དེའི་ཕྱིར་དེ་རྣམས་ཆོས་ཉིད་དུ་བལྟ་བར་བྱ་སྟེ་འདི་ནི་དེར་བལྟའོ། །
2025-10-14 11:15:25,369 [INFO] Time taken to process commentary text: 0.57s
2025-10-14 11:15:25,369 [INFO] Processing commentary text: ཅི་སླར་ཡང་རྒྱུ་གང་གིས་བལྟ་བྱ་མ་ཡིན་ཞེ་ན། གང་གི་ཕྱིར་དེ་བཞིན་ཉིད་ཀྱི་མཚན་ཉིད་ཆོས་ཉིད་ནི་སྒྲ་ཇི་བཞིན་པས་རྣམ་པར་ཤེས་པར་བྱ་བ་མ་ཡིན་ལ། སོ་སོ་རང་གིས་རིག་པར་བྱ་བ་ཉིད་ཀྱི་ཕྱིར་སྒྲ་ཇི་བཞིན་མ་ཡིན་པས་ཀྱང་མི་མཐོང་བས་ནི་རྣམ་པར་ཤེས་པ་མི་ནུས་ཞེས་ཏེ།  དོན་འདི་གསལ་བར་སྟོན་པ་ནི། ཆོས་ཉིད་ཤེས་པར་བྱ་མིན་པས། །དེས་ནི་རྣམ་པར་ཤེས་མི་ནུས། །ཞེས་གསུངས་སོ། །
2025-10-14 11:15:27,256 [INFO] Time taken to process commentary text: 1.89s
2025-10-14 11:15:27,257 [INFO] Processing commentary text: དེ་བཞིན་དུ་འདིར་ཆོས་ཀྱི་སྐུའི་རྟེན་ནི་དེ་བཞིན་གཤེགས་པར་བལྟ་བར་བྱ་བ་མ་ཡིན་པ་ནི། མཚན་ཕུན་སུམ་ཚོགས་པས་མ་ཡིན་ཞེས་པས་སྟོན་པར་འགྱུར་ཏེ། མཚན་ཕུན་སུམ་ཚོགས་པ་དེ་བཞིན་གཤེགས་པར་བལྟ་བར་བྱ་བ་མ་ཡིན་པའོ། །
2025-10-14 11:15:27,629 [INFO] Time taken to process commentary text: 0.37s
2025-10-14 11:15:27,629 [INFO] Processing commentary text: མཚན་ཕུན་སུམ་ཚོགས་པའི་རྒྱུ་ལས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བརྙེས་སོ་སྙམ་དུ་མངོན་པར་ཞེན་པ་སྤང་བའི་ཕྱིར་དུ་འདི་ལྟར། རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ་སྙམ་དུ་འཛིན་ན་ཞེས་རྒྱ་ཆེར་གསུངས་པ་ཡིན་ཏེ། དེ་རྣམས་ལ་ནི་དེ་ལྟ་བུའོ། །
2025-10-14 11:15:28,790 [INFO] Time taken to process commentary text: 1.16s
2025-10-14 11:15:28,790 [INFO] Processing commentary text: ཐུགས་ཕུན་སུམ་ཚོགས་པ་འཁོར་བ་དང་མྱ་ངན་ལས་འདས་པ་ལ་མི་གནས་པའི་དབང་དུ་བྱས་ནས། རབ་འབྱོར་ཡང་ཁྱོད་སྙམ་དུ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་ཞེས་རྒྱ་ཆེར་གསུངས་ཏེ། དེ་ལ་ཆོས་གང་ལ་ལ་ཞིག་བཤིག་པར་བཏགས་པ་མེད་པ་ནི། ཇི་ལྟར་གནས་པའི་ཆོས་ཉིད་དོ། །
2025-10-14 11:15:29,400 [INFO] Time taken to process commentary text: 0.61s
2025-10-14 11:15:29,400 [INFO] Processing commentary text: ཆད་པ་མེད་པ་ནི་སོ་སོར་རྟོགས་པས་ཏེ་འཁོར་བ་པའི་ཆོས་རྣམས་གཟུགས་བརྙན་དང་སྤྲུལ་པ་ལྟ་བུར་དབང་དུ་གྱུར་པས་སླར་ཡང་སེམས་ཅན་གྱི་དོན་ལ་རབ་ཏུ་འཇུག་པར་བྱེད་དོ། །
2025-10-14 11:15:29,698 [INFO] Time taken to process commentary text: 0.30s
2025-10-14 11:15:29,698 [INFO] Processing commentary text: འདིས་ནི་རེ་ཞིག་ཞི་བ་བགྲོད་པ་གཅིག་པུ་པའི་དེ་ཁོ་ན་ཉིད་བཀག་པས་མྱ་ངན་ལས་འདས་པ་ལ་རབ་ཏུ་མི་གནས་པ་ཉིད་གསལ་བར་བསྟན་ཏོ། །
2025-10-14 11:15:29,865 [INFO] Time taken to process commentary text: 0.17s
2025-10-14 11:15:29,865 [INFO] Processing commentary text: དེ་ནས་མྱ་ངན་ལས་འདས་པ་ལ་རབ་ཏུ་མི་གནས་ཤིང་འཁོར་བར་ཡོངས་སུ་ཉོན་མོངས་པ་དང་འགྲོགས་པ་ཡོངས་སུ་སྤང་བའི་ཕྱིར་དུ་འདི་ལྟར། ཡང་རབ་འབྱོར་རིགས་ཀྱི་བུའམ་ཞེས་རྒྱ་ཆེར་གསུངས་ཏེ།  དེ་ལ་བདག་མེད་ཅིང་སྐྱེ་བ་མེད་པའི་ཆོས་རྣམས་ལ་ཞེས་པའི་དོན་ཅི་ཞེ་ན་ཆོས་གང་ཞིག་གི་རབ་ཏུ་འཇུག་པ་སྤྲུལ་པ་ལྟ་བུའི་བདག་ཉིད་ལ་དེ་བཞིན་གཤེགས་པས་དབང་བརྙེས་པ་དེ་ནི་འཁོར་བ་པའི་ཆོས་ཀྱི་བདག་ཉིད་མ་ཡིན་ཞིང་དེ་བཞིན་དུ་ལས་དང་ཉོན་མོངས་པ་ལས་བྱུང་བ་མ་ཡིན་ཞིང་དབང་དུ་གྱུར་པ་དེ་ནི། བདག་མེད་ཅིང་སྐྱེ་བ་མེད་པ་ཞེས་བྱ་སྟེ། འདིའི་ཤེས་པར་བྱེད་པ་ཅི་ཞེ་ན།  གཞན་དུ་ཡང་ཇི་སྐད་བཤད་པའི་བསོད་ནམས་ཡོངས་སུ་བཟུང་བས་འཁོར་བར་ཡོངས་སུ་ཉོན་མོངས་པར་མི་འགྱུར་ན། བྱང་ཆུབ་སེམས་དཔའ་བདག་མེད་ཅིང་སྐྱེ་བ་མེད་པ་ལ་བཟོད་པ་རྣམས་ནི་ལྟ་ཅི་སྨོས་ཏེ། སྐྱེ་བ་མེད་པ་ལ་བཟོད་པ་ཐོབ་པས་ནི་བསོད་ནམས་ཆེས་མང་པོ་སྐྱེ་བར་འགྱུར་བས་སོ། །
2025-10-14 11:15:37,544 [INFO] Time taken to process commentary text: 7.68s
2025-10-14 11:15:37,544 [INFO] Processing commentary text: ཡང་རབ་འབྱོར་བྱང་ཆུབ་སེམས་དཔའ་བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བྱའོ་ཞེས་པ་དེས་ནི་འཁོར་བར་རབ་ཏུ་མི་གནས་པ་ཉིད་གསལ་བར་སྟོན་པར་བྱེད་དེ། འཁོར་བར་རབ་ཏུ་མི་གནས་པས་བསོད་ནམས་ཀྱི་ཕུང་པོ་ཡོངས་སུ་འཛིན་པར་བྱེད་དོ། །
2025-10-14 11:15:38,078 [INFO] Time taken to process commentary text: 0.53s
2025-10-14 11:15:38,078 [INFO] Processing commentary text: ཚེ་དང་ལྡན་པ་རབ་འབྱོར་གྱིས་གསོལ་པ། བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བྱའོ་ཞེས་པའི་དགོངས་པ་ཅི་ཞེ་ན། བཅོམ་ལྡན་འདས་ཀྱིས་གཞན་དུ་བསོད་ནམས་ཀྱི་ཕུང་པོ་ཡོངས་སུ་གཟུང་བར་བྱའོ་ཞེས་གསུངས་སོ། །
2025-10-14 11:15:38,438 [INFO] Time taken to process commentary text: 0.36s
2025-10-14 11:15:38,438 [INFO] Processing commentary text: བཅོམ་ལྡན་འདས་ཀྱིས་བཀའ་སྩལ་པ། ཡོངས་སུ་བཟུང་མོད་ཀྱི་ལོག་པར་མི་བཟུང་སྟེ།  དེ་ནས་ཡོངས་སུ་གཟུང་བར་བྱའོ་ཞེས་རྣམ་གྲངས་ཀྱིས་ཡོངས་སུ་གཟུང་བར་བྱ་བ་སྟོན་ཏོ། །
2025-10-14 11:15:38,732 [INFO] Time taken to process commentary text: 0.29s
2025-10-14 11:15:38,732 [INFO] Processing commentary text: ཇི་ལྟར་ལོག་པར་མི་བཟུང་བ་ནི་སྔར་བཤད་པ་དེ་བཞིན་ཏེ་དེ་རྣམས་ཉིད་དོ། །
2025-10-14 11:15:38,824 [INFO] Time taken to process commentary text: 0.09s
2025-10-14 11:15:38,824 [INFO] Processing commentary text: ཐུགས་ཕུན་སུམ་ཚོགས་པ་རྒྱུ་བ་དང་གནས་པའི་སྤྱོད་ལམ་གྱི་དབང་དུ་བྱས་ནས། ཡང་རབ་འབྱོར་གང་ལ་ལ་ཞིག་འདི་སྐད་དུ་དེ་བཞིན་གཤེགས་པ་བཞུད་དམ་བྱོན་ཏམ་ཞེས་རྒྱ་ཆེར་གསུངས་ཏེ། དེ་ལ་རྒྱུ་བ་ནི་འཆག་པ་དང་གནས་པའོ། །ལྷག་མ་ནི་སྤྱོད་ལམ་མོ། །
2025-10-14 11:15:39,320 [INFO] Time taken to process commentary text: 0.50s
2025-10-14 11:15:39,320 [INFO] Processing commentary text: གཟུགས་དང་མིང་གི་ལུས་རྣམ་པར་སྒོམ་པ་ལ་དབང་འབྱོར་པའི་རྒྱུ་བ་དང་གནས་པའི་དབང་དུ་བྱས་ནས། ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་དེ་དག་ཅེས་རྒྱ་ཆེར་གསུངས་པ་ཡིན་ཏེ། འདི་ལ་ཡང་ཕྲ་མོར་བྱེད་པའི་ཐབས་དང་སྣང་བ་མེད་པར་བྱེད་པའི་ཐབས་ཏེ། དེ་སྒོམ་པ་ནི་སྔ་མ་བཞིན་དུ་རིག་པར་བྱའོ། །
2025-10-14 11:15:41,364 [INFO] Time taken to process commentary text: 2.04s
2025-10-14 11:15:41,364 [INFO] Processing commentary text: རྡུལ་ཕྲ་རབ་ཀྱི་ཚོགས་དེ་མང་བ་ཡིན་སྙམ་མམ་ཞེས་པས་ནི་འདིར་ཇི་སྙེད་པ་སྟེ། ཕྲ་མོར་བྱེད་པའི་ཐབས་སོ། །
2025-10-14 11:15:41,510 [INFO] Time taken to process commentary text: 0.14s
2025-10-14 11:15:41,510 [INFO] Processing commentary text: བཅོམ་ལྡན་འདས་གལ་ཏེ་ཚོགས་ཤིག་མཆིས་པར་གྱུར་ན། བཅོམ་ལྡན་འདས་ཀྱིས་རྡུལ་ཕྲ་རབ་ཀྱི་ཚོགས་ཞེས་བཀའ་མི་སྩལ་བའི་སླད་དུའོ་ཞེས་པ་དེ་ལྟ་བུ་ལ་སོགས་པ་ནི་སྣང་བ་མེད་པར་བྱེད་པའི་ཐབས་སོ། །
2025-10-14 11:15:41,868 [INFO] Time taken to process commentary text: 0.36s
2025-10-14 11:15:41,868 [INFO] Processing commentary text: དེ་ལྟར་བཤད་པར་གྱུར་པ་ཅི་ཞེ་ན། གལ་ཏེ་རྡུལ་ཕྲ་རབ་ཀྱི་ཚོགས་དོན་དམ་པར་ཡོད་པར་གྱུར་ན། བཅོམ་ལྡན་འདས་ཀྱིས་དེ་ཚོགས་མེད་པའོ་ཞེས་མི་གསུང་བའི་ཕྱིར་རོ། །བཅོམ་ལྡན་འདས་ཀྱིས་རྡུལ་ཕྲ་རབ་ཀྱི་ཚོགས་དེ་ཚོགས་མ་མཆིས་པར་གསུངས་པས་ན་དེ་ལྟར་བཤད་པའོ། །
2025-10-14 11:15:42,481 [INFO] Time taken to process commentary text: 0.61s
2025-10-14 11:15:42,481 [INFO] Processing commentary text: རྡུལ་ཕྲ་རབ་ཀྱི་ཚོགས་ཞེས་བྱ་བ་གང་ཡིན་པ་དེ་ཉིད་ཚོགས་པའི་བདག་ཉིད་དུ་མ་གྲུབ་པ་ཅིག་ཤོས་མ་བཤད་པ་ལ་ཡང་ཚོགས་ཀྱི་བློར་འགྱུར་བ་ནི་ཅིའི་དོན་དུ་སླར་བརྗོད་ཅེ་ན།  དེ་ཁམས་མ་མཆིས་པར་དེ་བཞིན་གཤེགས་པས་གསུངས་ཤེས་པ་སྣང་བ་མེད་པར་བྱེད་པའི་ཐབས་ཉིད་དེ་མིང་གི་ལུས་བསྒོམ་པ་ནི་སྔ་མ་བཞིན་དུ་རིག་པར་བྱའོ། །
2025-10-14 11:15:43,710 [INFO] Time taken to process commentary text: 1.23s
2025-10-14 11:15:43,710 [INFO] Processing commentary text: འདིར་ཁམས་གསུམ་གྱི་འཇིག་རྟེན་ནི་སེམས་ཅན་གྱི་འཇིག་རྟེན་ལ་དགོངས་པ་སྟེ། དེ་ཡང་མིང་གི་ཚོགས་ཀྱིས་རབ་ཏུ་ཕྱེ་བའོ། །
2025-10-14 11:15:43,865 [INFO] Time taken to process commentary text: 0.15s
2025-10-14 11:15:43,866 [INFO] Processing commentary text: བཅོམ་ལྡན་འདས་གལ་ཏེ་འཇིག་རྟེན་གྱི་ཁམས་ཤིག་མཆིས་པར་གྱུར་ན་དེ་ཉིད་རིལ་པོར་འཛིན་པར་འགྱུར་ཞེས་པ་ནི་འཇིག་རྟེན་གྱི་ཁམས་གང་ཡིན་པ་དང་རྡུལ་ཕྲ་རབ་གང་ཡིན་པ་གཉི་གའི་དབང་དུ་མཛད་ནས་གསུངས་པའོ། །
2025-10-14 11:15:44,271 [INFO] Time taken to process commentary text: 0.40s
2025-10-14 11:15:44,271 [INFO] Processing commentary text: རིལ་པོར་འཛིན་པ་ནི་རྣམ་པ་གཉིས་ཏེ། གཅིག་ཏུ་རིལ་པོར་འཛིན་པ་དང་། རྣམ་པར་ཕྱེ་སྟེ་རིལ་པོར་འཛིན་པའོ། །དེ་ལ་འཇིག་རྟེན་གྱི་ཁམས་ལ་ཡོད་པ་ནི་ཕུང་པོ་རྣམས་ལ་སེམས་ཅན་ནོ་ཞེས་གཅིག་ཏུ་རིལ་པོར་འཛིན་པར་འགྱུར་ལ། རྡུལ་ཕྲ་རབ་ལ་ཡོད་པ་ནི་རྣམ་པར་ཕྱེ་སྟེ་རིལ་པོར་འཛིན་པར་འགྱུར་ཏེ། རྡུལ་ཕྲ་རབ་ཀྱི་ཚོགས་བཟུང་བས་རིལ་པོར་འཛིན་པའོ། །
2025-10-14 11:15:45,647 [INFO] Time taken to process commentary text: 1.38s
2025-10-14 11:15:45,647 [INFO] Processing commentary text: འདིར་འཛིན་པ་ཞེས་བྱ་བ་ཡང་འཕགས་པ་རབ་འབྱོར་གྱིས་དོན་དམ་པར་རྣམ་པར་འཇོག་པར་བྱེད་དེ། བཅོམ་ལྡན་འདས་ཀྱིས་དོན་དེ་ཉིད་སྒྲུབ་པར་མཛད་པ། རིལ་པོར་འཛིན་པ་ཉིད་ནི་ཐ་སྙད་དེ་ཞེས་རྒྱ་ཆེར་ཏེ། ཅིས་ཤེས་པར་བྱེད་ན་ཐ་སྙད་ལས་སོ། །
2025-10-14 11:15:46,190 [INFO] Time taken to process commentary text: 0.54s
2025-10-14 11:15:46,190 [INFO] Processing commentary text: རིལ་པོར་འཛིན་པ་དེ་ཡང་དོན་དམ་པར་ནི་བརྗོད་དུ་མེད་པ་ཉིད་ཀྱིས་སོ། །དེ་ཡང་བྱིས་པ་སོ་སོའི་སྐྱེ་བོ་རྣམས་ཀྱིས་བཟུང་བ་ནི་ཐ་སྙད་ཇི་ལྟ་བར་ཏེ་དོན་དམ་པར་ནི་མ་ཡིན་ནོ་ཞེས་བྱའོ། །སྣང་བ་མེད་པར་བྱེད་པའི་ཐབས་བསྒོམ་པ་བཤད་ནས་སྣང་བ་མེད་པར་བྱེད་པའི་རྣལ་འབྱོར་དང་སྙོམས་པར་འཇུག་པ་དེ་ཡང་སྒྲུབ་པར་བྱེད་དེ། དེ་ཡང་རྣམ་པར་མི་རྟོག་ཅེས་བྱ་བ་ནི་ཇི་ལྟ་བར་རྣམ་པར་མི་རྟོག་པའོ། །
2025-10-14 11:15:48,217 [INFO] Time taken to process commentary text: 2.03s
2025-10-14 11:15:48,217 [INFO] Processing commentary text: གང་དང་གང་ཞིག་གང་གིས་གང་དུ་རྣམ་པར་མི་རྟོག་པ་དེ་དེ་ལས་གོང་དུ་སྟོན་པར་བྱེད་པ་ནི། རབ་འབྱོར་གང་ལ་ལ་ཞིག་འདི་སྐད་དུ་དེ་བཞིན་གཤེགས་པས་བདག་ཏུ་ལྟ་བར་གསུངས་ སོ་ཞེས་ཟེར་ན་ཞེས་རྒྱ་ཆེར་གསུངས་ཏེ། འདིས་ནི་ཇི་ལྟར་རྣམ་པར་མི་རྟོག་པ་དེ་གསལ་བར་བསྟན་པ་ཡིན་ནོ། །
2025-10-14 11:15:48,835 [INFO] Time taken to process commentary text: 0.62s
2025-10-14 11:15:48,835 [INFO] Processing commentary text: ཅི་ལྟར་ཞེ་ན་གཞན་མུ་སྟེགས་ཅན་གྱིས་བདག་ཏུ་བརྗོད་པ་དང་དེ་བཞིན་གཤེགས་པས་བདག་ཏུ་གསུངས་པ་དེ་གང་ཟག་གི་བདག་མེད་པར་རྣམ་པར་འཇོག་གོ །
2025-10-14 11:15:48,992 [INFO] Time taken to process commentary text: 0.16s
2025-10-14 11:15:48,992 [INFO] Processing commentary text: བདག་ཏུ་ལྟ་བ་དེ་ཡང་ལྟ་བ་མ་མཆིས་པར་གསུངས་པ་ནི་ཆོས་ཀྱི་བདག་མེད་པར་འཇོག་སྟེ། གལ་ཏེ་བདག་ཏུ་ལྟ་བ་དེ་ལ་ལྟ་བར་འཛིན་པ་མེད་པ་དེ་ལྟར་སྦྱོར་བར་བྱེད་ན་རྣལ་འབྱོར་ལ་སྙོམས་པར་འཇུག་པར་འགྱུར་ཏེ། དེ་ལྟར་རྣམ་པར་མི་རྟོག་པ་དེ་ནི་དེར་འཇུག་པའི་ཐབས་ཡིན་ནོ། །
2025-10-14 11:15:49,603 [INFO] Time taken to process commentary text: 0.61s
2025-10-14 11:15:49,603 [INFO] Processing commentary text: རབ་འབྱོར་འདི་ལྟར་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་ཞེས་བྱ་བ་འདི་ནི་སུ་རྣམ་པར་མི་རྟོག་པར་བྱེད་པ་དེ་ཡོངས་སུ་བསྟན་ཏོ། །
2025-10-14 11:15:49,741 [INFO] Time taken to process commentary text: 0.14s
2025-10-14 11:15:49,741 [INFO] Processing commentary text: ཆོས་ཐམས་ཅད་ཅེས་བྱ་བ་འདིས་ནི་གང་ལ་རྣམ་པར་མི་རྟོག་པར་བྱ་བ་དེ་བསྟན་ཏོ། །
2025-10-14 11:15:49,826 [INFO] Time taken to process commentary text: 0.08s
2025-10-14 11:15:49,826 [INFO] Processing commentary text: ཤེས་པར་བྱ་བ་ལྟ་བར་བྱ་མོས་པར་བྱ་ཞེས་བྱ་བ་འདིས་ནི་ལྷག་པའི་སེམས་དང་ལྷག་པའི་ཤེས་རབ་ལས་བརྩམས་ཏེ། ཤེས་པ་དང་མཐོང་བ་དང་མོས་པ་རྣམས་ཀྱིས་ཏེ། གང་གིས་རྣམ་པར་མི་རྟོག་པར་བྱ་བ་དེ་བསྟན་ཏོ། །
2025-10-14 11:15:50,202 [INFO] Time taken to process commentary text: 0.38s
2025-10-14 11:15:50,202 [INFO] Processing commentary text: དེ་ལ་ཞི་གནས་ལ་བརྟེན་པ་ནི་ཤེས་རབ་བོ། །ལྷག་མཐོང་ལ་བརྟེན་པ་ནི་ཡེ་ཤེས་སོ། །
2025-10-14 11:15:50,311 [INFO] Time taken to process commentary text: 0.11s
2025-10-14 11:15:50,311 [INFO] Processing commentary text: མཐོང་བ་གཉི་ག་ཡང་འདིར་མོས་པའི་ཏིང་ངེ་འཛིན་ཏེ། ཏིང་ངེ་འཛིན་གྱི་དབང་གིས་གཟུགས་བརྙན་གྱི་དམིགས་པ་ལ་ལྷག་པར་མོས་པར་བྱེད་དོ། །
2025-10-14 11:15:50,472 [INFO] Time taken to process commentary text: 0.16s
2025-10-14 11:15:50,472 [INFO] Processing commentary text: ཅི་ནས་ཆོས་སུ་འདུ་ཤེས་པ་ལ་ཡང་མི་གནས་པ་དེ་ལྟར་མོས་པར་བྱའོ་ཞེས་བྱ་བས་ནི། རྣམ་པར་རྟོག་པ་གང་ཡིན་པ་དེ་ཡོངས་སུ་བསྟན་ཏེ་དེ་རྣམས་ནི་ཉིད་དོ། །
2025-10-14 11:15:50,741 [INFO] Time taken to process commentary text: 0.27s
2025-10-14 11:15:50,741 [INFO] Processing commentary text: ཆོས་སུ་འདུ་ཤེས་པས་ནི་ཐུན་མོང་མ་ཡིན་པའི་དོན་གྱི་རིགས་པའི་དོན་སྟོན་པར་བྱེད་དེ། འདི་ནི་རྣལ་འབྱོར་ལ་སྙོམས་པར་འཇུག་པའི་ཐབས་ཏེ་རྟེན་ཐམས་ཅད་དུ་རིག་པར་བྱའོ། །འདུན་པ་དང་སྨོན་ལམ་དང་རྣམ་པར་གཡེང་བ་ཚར་གཅོད་པ་སྟེ་དེ་ཙམ་ཉིད་དུ་བྱའོ། །དེའི་ཕྱིར་དེ་དག་གིས་ཐབས་བཤད་ཟིན་ཏེ། དེ་ལྟ་བུ་ཉིད་དོ། །
2025-10-14 11:15:51,917 [INFO] Time taken to process commentary text: 1.18s
2025-10-14 11:15:51,917 [INFO] Processing commentary text: སེམས་ཕུན་སུམ་ཚོགས་པ་སྟོན་པ་ལ་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། ཡང་རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་གང་གིས་ཞེས་རྒྱ་ཆེར་གསུངས་སོ། །འདིས་ཅི་ཞིག་བསྟན་ཞེ་ན། ཆོས་འདི་དོན་ཆེན་པོ་དང་ལྡན་པའི་ཕྱིར་གདོན་མི་ཟ་བར་ཡང་དག་པར་རབ་ཏུ་གསལ་བར་བྱ་བའོ། །
2025-10-14 11:15:52,561 [INFO] Time taken to process commentary text: 0.64s
2025-10-14 11:15:52,561 [INFO] Processing commentary text: དེ་ལྟ་མོད་ཀྱི་ཅི་ནས་ཀྱང་ཀུན་ནས་ཉོན་མོངས་པར་མི་འགྱུར་བ་དེ་ལྟར་རབ་ཏུ་གསལ་བར་བྱ་བའོ། །
2025-10-14 11:15:52,679 [INFO] Time taken to process commentary text: 0.12s
2025-10-14 11:15:52,679 [INFO] Processing commentary text: ཅི་ལྟར་ཡང་དག་པར་རབ་ཏུ་སྟོན་ཞེ་ན། ཅི་ནས་ཀྱང་རབ་ཏུ་མི་སྟོན་པ་བཞིན་དུ་སྟེ།  དེས་ན་ཡང་དག་པར་རབ་ཏུ་སྟོན་པ་ཞེས་བྱའོ་ཞེས་པའི་དགོངས་པ་ཅི་ཞེ་ན། བརྗོད་དུ་མེད་པར་བསྟན་པའི་བདག་ཉིད་ཀྱི་ཆོས་ནི་བསྟན་པར་བྱར་མེད་པ་སྟེ། གཞན་དུ་ཀུན་ནས་ཉོན་མོངས་པས་བསྟན་པར་འགྱུར་ཏེ། དོན་ཕྱིན་ཅི་ལོག་པའི་ཕྱིར་རོ་ཞེས་དེ་ལྟར་བསྟན་པ་ལ་ལྷག་པར་དང་བ་དང་དོན་དུ་གཉེར་བ་མེད་དོ། །དེའི་ཕྱིར་ཀུན་ནས་ཉོན་མོངས་པ་མེད་པར་ཆོས་བསྟན་པར་འགྱུར་ཏེ་དེ་ནི་དེ་བཞིན་ནོ། །
2025-10-14 11:15:55,696 [INFO] Time taken to process commentary text: 3.02s
2025-10-14 11:15:55,696 [INFO] Processing commentary text: སེམས་ཕུན་སུམ་ཚོགས་པ་འཁོར་བར་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། སྐར་མ་རབ་རིབ་མར་མེ་དང་། །ཞེས་པའི་ཚིགས་སུ་བཅད་པ་སྟེ། དོན་ནི་སྔར་ཇི་ལྟ་བ་བཞིན་ཏེ་བཤད་ཟིན་ཏོ། །
2025-10-14 11:15:56,065 [INFO] Time taken to process commentary text: 0.37s
2025-10-14 11:15:56,065 [INFO] Processing commentary text: ཨེ་ཏཱ་ད་ཤཱི་མརྠ་ག་ཏིཾ་ནི་ཤཱ་མྱ། ཡེ་ཥཱཾ་མ་ཧཱ་ཡཱ་ན་མ་བདྡྷཽ་མེ་བ། ཏཱ་ནསྨནོ་བེདྨི་ན་བཱསྨ་ནོ་པི། གུ་ཎཻ་ར་བྷཱ་བྱཱ་ནླ་སུ་ནཱ་ན་བཻ་མི། ཧཱི་ནོ་ཧི་གཱམྦྷཱིཪྻ་མུ་དཱ་ར་ཏཱམྦཱ། བོདྡྷུནྣ་ཤཀྣཱ་ཏི་ན་ཙཱ་དྷི། མོཀྟུཾ། པྲཱ་ཡེ་ཎ་ཙོཾ་བཾ་བི་དྷ་ཨེ་ཥ་ལོ་ཀཿ། ཏེ་ནཱ་ཏྲ་དྷརྨེ་ཁི་ལ་ཏཱམྤྲ་ཡཱ་ཏཿ།
2025-10-14 11:15:57,435 [INFO] Time taken to process commentary text: 1.37s
2025-10-14 11:15:57,435 [INFO] Processing commentary text: འཕགས་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པའི་གནས་བདུན་གྱི་རྒྱ་ཆེར་འགྲེལ་པ། སློབ་དཔོན་དབྱིག་གཉེན་གྱིས་མཛད་པ་རྫོགས་སོ།། །།ཞེས་པ་འདི་ནི་ཐམས་ཅད་མཁྱེན་པ་གཞོན་ནུ་དཔལ་བའི་ཞལ་སྔ་ནས་གསར་འགྱུར་མཛད་པའི་འཕྲོ་ཅུང་ཟད་ལུས་པ། རྗེ་དམ་པ་དེའི་དགོངས་པ་ཡོངས་སུ་རྫོགས་པའི་སླད་དུ་འགྱུར་བར་གྱིས་ཤིག་ཅེས། ཞྭ་དམར་ཅོད་པན་འཛིན་པ་བཞི་པ། དཔལ་ཆོས་ཀྱི་གྲགས་པ་ཡེ་ཤེས་དཔལ་བཟང་པོའི་ཞལ་སྔ་ནས་བཀའ་སྩལ་བ་སྤྱི་བོས་མནོས་ཏེ།
2025-10-14 11:16:00,594 [INFO] Time taken to process commentary text: 3.16s
2025-10-14 11:16:00,594 [INFO] Processing commentary text: ཞ་ལུ་ལོ་ཙཱ་བ་འགོས་ཆོས་སྐྱོང་བཟང་པོས། ལུགས་གཉིས་ཀྱི་མདུན་ས་ཆེན་པོ་ཕོ་བྲང་སྣེའུ་གདོང་རྩེར། ཆོས་ཀྱི་རྗེ་ཆོས་ཀྱི་རྒྱལ་པོ་ཆེན་པོ་དཔལ་ངག་གི་དབང་ཕྱུག་གྲགས་པ་ཕྱོགས་ཐམས་ཅད་ལས་རྣམ་པར་རྒྱལ་བའི་དཔལ་གྱི་མངའ་ཐང་ཆེན་པོ་ལ་བརྟེན་ནས་ལེགས་པར་བསྒྱུར་བའོ། །
2025-10-14 11:16:01,332 [INFO] Time taken to process commentary text: 0.74s
2025-10-14 11:16:01,332 [INFO] Processing commentary text: དུས་གསུམ་རྒྱལ་བ་སྐྱེད་མ་རྡོ་རྗེའི་མཚན་ཅན་ཟབ་མོའི་དགོངས་འགྲེལ་རབ་གསལ་བ། །ཀུན་མཁྱེན་གཉིས་པ་དབྱིག་གཉེན་ཞེས་གྲགས་དཔལ་ལྡན་ཤིང་རྟ་ཆེན་པོས་རྣམ་པར་བཀོད། །གང་དེ་ཁ་བ་ཅན་པའི་དཔལ་དུ་གཞོན་ནུའི་མཚན་ཅན་མཁས་གྲུབ་མཆོག་གིས་བསྒྱུར། །དེ་ཉིད་རྫོགས་པར་བསྒྱུར་བའི་དགེ་བས་འདྲེན་པ་མཆོག་དེའི་དགོངས་པ་རྫོགས་གྱུར་ཅིག །
2025-10-14 11:16:02,823 [INFO] Time taken to process commentary text: 1.49s
2025-10-14 11:16:02,823 [INFO] Processing commentary text: སླར་ཡང་རྒྱ་དཔེ་ལ་གཏུགས་ཤིང་སློབ་དཔོན་ཀ་མ་ལ་ཤཱི་ལས་མཛད་པའི་འགྲེལ་པར་བརྗོད་བྱ་རིས་མཐུན་པ་རྣམས་དང་སྦྱར་ཏེ་ཚིག་ཕྲད་དང་འཁྲུགས་སྡེབ་པ་སོགས་ཅུང་ཟད་ལེགས་ཆར་འགྱུར་བ་རྣམས་འབད་ཅིང་དག་པར་བགྱིས་སོ།། །།
2025-10-14 11:16:03,316 [INFO] Time taken to process commentary text: 0.49s
2025-10-14 11:25:59,739 [INFO] Processing commentary text: ༄༅། །འཕགས་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པའི་དོན་བདུན་གྱི་རྒྱ་ཆེར་འགྲེལ་པ།
2025-10-14 11:25:59,882 [INFO] Time taken to process commentary text: 0.14s
2025-10-14 11:25:59,882 [INFO] Processing commentary text: མདོའི་ལུས་ཀྱི་འགྲེལ་པ། སངས་རྒྱས་ཀྱི་གདུང་རྒྱུན་མི་འཆད་པ་བསྟན་པ།
2025-10-14 11:25:59,910 [INFO] Time taken to process commentary text: 0.03s
2025-10-14 11:25:59,911 [INFO] Processing commentary text: རྒྱ་གར་སྐད་དུ། །ཨཱརྱ་བྷ་ག་བ་ཏཱི་པྲཛྙཱ་པཱ་ར་མི་ཏཱ་བཛྲ་ཙྪེ་དི་ཀཱ་ཡཱཿསཔྟ་དཱརྠ་ཊཱི་ཀཱ།
2025-10-14 11:26:00,067 [INFO] Time taken to process commentary text: 0.16s
2025-10-14 11:26:00,067 [INFO] Processing commentary text: བོད་སྐད་དུ། འཕགས་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པའི་དོན་བདུན་གྱི་རྒྱ་ཆེར་འགྲེལ་པ། །
2025-10-14 11:26:00,067 [INFO] Time taken to process commentary text: 0.00s
2025-10-14 11:26:00,067 [INFO] Processing commentary text: འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །
2025-10-14 11:26:00,067 [INFO] Time taken to process commentary text: 0.00s
2025-10-14 11:26:00,067 [INFO] Processing commentary text: མཚུངས་མེད་སངས་རྒྱས་ཆོས་རྣམས་སྐྱེད་མཛད་ལ། །གང་ཞིག་ཆོས་དབྱིངས་གསོ་བའི་མ་མ་སྟེ། །དབྱེ་དཀའི་རྡོ་རྗེ་གཞན་དོན་གྲུབ་གང་ཡིན། །གང་ཞིག་བཟུང་བས་འཕགས་ཀུན་སྐྱེད་པའམ་ཡིན། །གང་ཡང་མཚན་ཙམ་བཏགས་པའི་མཐུ་མངའ་བ། །རྡོ་རྗེར་བོད་པ་ཕར་ཕྱིན་ཐུ་བོ་སྟེ། །གང་གིས་དེ་བསྟན་གསུང་ལས་དེའི་དོན་གང་། །ཐོས་ནས་བདག་ཀྱང་དེ་འཛིན་ལ་བརྩོན་གྱུར། །དེ་ཡི་དེ་དག་རྣམས་ཀྱང་རིག་པའི་ཕྱིར། །དེ་ལ་དངོས་པོ་ཀུན་གྱི་སྤྱི་བོས་འདུད། །
2025-10-14 11:26:03,038 [INFO] Time taken to process commentary text: 2.97s
2025-10-14 11:26:03,038 [INFO] Processing commentary text: གཞན་གྱི་བཤད་སྦྱར་དོན་དེ་གཟུང་བྱའི་ཕྱིར། །རྣམ་པར་བཤད་ལ་བདག་ཀྱང་འབད་པ་ཡིན། །
2025-10-14 11:26:03,165 [INFO] Time taken to process commentary text: 0.13s
2025-10-14 11:26:03,165 [INFO] Processing commentary text: དོན་གྱི་གནས་བདུན་དུ་རྣམ་པར་གཞག་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་རྣམ་པར་གཞག་པ་ཡིན་ནོ། །
2025-10-14 11:26:03,276 [INFO] Time taken to process commentary text: 0.11s
2025-10-14 11:26:03,276 [INFO] Processing commentary text: དོན་གྱི་གནས་བདུན་པོ་རྣམས་ནི་འདི་ལྟ་སྟེ། སངས་རྒྱས་ཀྱི་གདུང་རྒྱུན་མི་འཆད་པ་དང་ །རབ་ཏུ་སྦྱོར་བའི་མཚན་ཉིད་དང་། དེའི་རྟེན་དང་། གཉེན་པོ་དང་། མི་ཉམས་པ་དང་། ས་དང་། མཚན་གྱི་རྒྱུ་མཚན་ནོ། །
2025-10-14 11:26:03,718 [INFO] Time taken to process commentary text: 0.44s
2025-10-14 11:26:03,718 [INFO] Processing commentary text: དོན་གྱི་གནས་བདུན་པོ་འདི་རྣམས་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་རྟེན་ཡིན་པའི་དོན་གྱིས་ན་དོན་གྱི་གནས་ཞེས་བརྗོད་པར་བྱའོ། །
2025-10-14 11:26:03,718 [INFO] Time taken to process commentary text: 0.00s
2025-10-14 11:26:03,718 [INFO] Processing commentary text: དོན་གྱི་གནས་དྲུག་པོ་རྣམས་ཀྱིས་བྱང་ཆུབ་སེམས་དཔའི་བྱ་བ་ཡོངས་སུ་རྫོགས་ལ། བདུན་པས་ནི་ཆོས་ཀྱི་རྣམ་གྲངས་འདིའི་དགོས་པ་ཡོངས་སུ་བསྟན་པར་རིག་པར་བྱའོ། །
2025-10-14 11:26:04,326 [INFO] Time taken to process commentary text: 0.61s
2025-10-14 11:26:04,326 [INFO] Processing commentary text: ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡང་སངས་རྒྱས་ཀྱི་གདུང་རྒྱུན་མི་འཆད་པ་ལས་བརྩམས་པ་ཡིན་ཏེ། སངས་རྒྱས་ཀྱི་གདུང་ཇི་ལྟར་རྒྱུན་མི་འཆད་པར་འགྱུར་བའོ། །
2025-10-14 11:26:04,327 [INFO] Time taken to process commentary text: 0.00s
2025-10-14 11:26:04,327 [INFO] Processing commentary text: དེ་ཉིད་གནས་བརྟན་རབ་འབྱོར་གྱིས་དང་པོ་ཉིད་དུ་བཅོམ་ལྡན་འདས་དེ་བཞིན་གཤེགས་པས་བྱང་ཆུབ་སེམས་དཔའ་ཆེན་པོ་རྣམས་ལ་ཕན་བཏགས་པ་ཇི་སྙེད་པས་ཕན་བཏགས་པ་ནི་ངོ་མཚར་ཏོ་ཞེས་རྒྱས་པར་ཏེ། དེ་ལ་ཕན་བཏགས་པ་ནི་མངོན་པར་རྫོགས་པར་བྱང་ཆུབ་སྟེ་ཆོས་ཀྱི་འཁོར་ལོ་བསྐོར་བའི་དུས་སུ་བྱང་ཆུབ་སེམས་དཔའ་རྣམས་ཡོངས་སུ་སྨིན་པ་སྟེ། དོན་གྱི་གནས་ལྔ་པོ་རྣམས་སུ་བྱང་ཆུབ་སེམས་དཔའ་ཆོས་ཉིད་ལ་རབ་ཏུ་གཞག་པའི་ཕྱིར་རོ། །
2025-10-14 11:26:04,427 [INFO] Time taken to process commentary text: 0.10s
2025-10-14 11:26:04,427 [INFO] Processing commentary text: ཡོངས་སུ་གཏད་པ་ནི་ཡོངས་སུ་མ་སྨིན་པ་དེ་རྣམས་ལ་ཕན་བཏགས་པ་སྟེ། ཡོངས་སུ་མྱ་ངན་ལས་འདས་པའི་དུས་དེ་དག་ཉིད་རབ་ཏུ་གནས་པར་བྱ་བའི་ཆེད་དུའོ་ཞེས་ཕན་བཏགས་པ་དང་ཡོངས་སུ་གཏད་པ་དག་གིས་གདུང་རྒྱུན་མི་འཆད་པ་ཡོངས་སུ་བསྟན་ཏོ། །
2025-10-14 11:26:04,449 [INFO] Time taken to process commentary text: 0.02s
2025-10-14 11:26:04,449 [INFO] Processing commentary text: རབ་ཏུ་སྦྱོར་བའི་མཚན་ཉིད་བསྟན་པ། རབ་ཏུ་སྦྱོར་བའི་མཚན་ཉིད་ནི་ཅི་ལྟར་བྱང་ཆུབ་སེམས་དཔས་གནས་པར་བྱ་ཞེས་བྱ་བ་དེ་ལྟ་བུ་ལ་སོགས་པ་སྟེ། དེ་ལ་གནས་པར་བྱ་བ་ནི་འདུན་པ་དང་སྨོན་ལམ་གྱིས་སོ། །
2025-10-14 11:26:04,464 [INFO] Time taken to process commentary text: 0.02s
2025-10-14 11:26:04,464 [INFO] Processing commentary text: བསྒྲུབ་པར་བྱ་བ་ནི་རྣལ་འབྱོར་ལ་སྙོམས་པར་འཇུག་པ་ལས་སོ། །
2025-10-14 11:26:04,465 [INFO] Time taken to process commentary text: 0.00s
2025-10-14 11:26:04,465 [INFO] Processing commentary text: སེམས་རབ་ཏུ་གཟུང་བར་བྱ་བ་ནི་རྣམ་པར་གཡེང་བ་ཚར་གཅོད་པ་ལས་སོ། །
2025-10-14 11:26:04,466 [INFO] Time taken to process commentary text: 0.00s
2025-10-14 11:26:04,466 [INFO] Processing commentary text: དེ་ལ་འདུན་པ་ནི་མངོན་པར་འདོད་པ་ཡིན་ལ། སྨོན་ལམ་ནི་མངོན་པར་འདོད་པའི་དོན་ལ་སེམས་པས་སེམས་མངོན་པར་འདུ་བྱེད་པ་གང་ཡིན་པའོ། །
2025-10-14 11:26:04,635 [INFO] Time taken to process commentary text: 0.17s
2025-10-14 11:26:04,635 [INFO] Processing commentary text: རྣལ་འབྱོར་ལ་སྙོམས་པར་འཇུག་པ་ནི་རྣམ་པར་མི་རྟོག་པའི་ཏིང་ངེ་འཛིན་གང་ཡིན་པའོ། །
2025-10-14 11:26:04,754 [INFO] Time taken to process commentary text: 0.12s
2025-10-14 11:26:04,754 [INFO] Processing commentary text: རྣམ་པར་གཡེང་བ་ཚར་གཅོད་པ་ནི་སྙོམས་པར་འཇུག་པ་མ་ཡིན་པ་ལ་བསྟོད་པ་ལས་བཟློག་ནས་དེ་ཉིད་དུ་འཇོག་པར་བྱེད་པ་སྟེ། དང་པོས་ནི་ལམ་ཡོངས་སུ་འཛིན་ལ། གཉིས་པས་ལམ་རྫོགས་པར་བྱེད་ཅིང་། གསུམ་པས་ནི་ལམ་མི་ཉམས་པར་ཡོངས་སུ་བསྟན་ཏོ།  །
2025-10-14 11:26:05,336 [INFO] Time taken to process commentary text: 0.58s
2025-10-14 11:26:05,336 [INFO] Processing commentary text: རབ་ཏུ་སྦྱོར་བའི་མཚན་ཉིད་ཀྱི་རྟེན་བསྟན་པ།དེའི་རྟེན་ནི་རབ་ཏུ་སྦྱོར་བའི་མཚན་ཉིད་དེ་ཉིད་ཀྱི་སྟེ་རྟེན་གང་ཡིན་པ་དེ་ཡང་རྣམ་པ་བཅོ་བརྒྱད་དུ་རིག་པར་བྱའོ། །
2025-10-14 11:26:05,648 [INFO] Time taken to process commentary text: 0.31s
2025-10-14 11:26:05,648 [INFO] Processing commentary text: འདི་ལྟ་སྟེ། སེམས་བསྐྱེད་པ་དང་། ཕ་རོལ་ཏུ་ཕྱིན་པའི་སྦྱོར་བ་དང་། གཟུགས་ཀྱི་སྐུ་ཐོབ་པར་འདུན་པ་དང་། ཆོས་ཀྱི་སྐུ་ཐོབ་པར་འདུན་པ་དང་། བསྒོམ་པའི་ཁྱད་པར་རྟོགས་པ་ལ་མངོན་པའི་ང་རྒྱལ་མེད་པ་ཉིད་དང་། སངས་རྒྱས་འབྱུང་བ་མཉེས་པར་བྱེད་པ་ཉིད་དང་། ཞིང་ཡོངས་སུ་དག་པའི་སྨོན་ལམ་དང་། སེམས་ཅན་ཡོངས་སུ་སྨིན་པར་བྱེད་པ་དང་། ཕྱི་རོལ་པའི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པ་དང་།གཟུགས་ཀྱི་སེམས་ཅན་གྱི་ལུས་ལ་རིལ་པོར་འཛིན་པ་དང་བྲལ་བའི་སྦྱོར་བ་དང་། དེ་བཞིན་གཤེགས་པ་མཆོད་ཅིང་བསྙེན་བཀུར་བ་དང་། དུབ་པའི་ཡོངས་སུ་གདུང་བ་ལ་བརྩོན་པ་བཟློག་ནས་མ་བརྩམས་པའི་རྙེད་པ་དང་བཀུར་སྟིས་དབེན་པ་དང་། སྡུག་བསྔལ་བཟོད་པ་ཉིད་དང་། ཏིང་ངེ་འཛིན་གྱི་རོ་མྱང་བས་དབེན་པ་དང་། མངོན་པར་རྟོགས་པའི་དུས་སུ་བདག་གོ་སྙམ་དུ་འཛིན་པས་དབེན་པ་དང་། གདམས་ངག་ཡོངས་སུ་ཚོལ་བ་དང་། མངོན་པར་རྟོགས་པ་དང་། དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བའོ། །
2025-10-14 11:26:18,719 [INFO] Time taken to process commentary text: 13.07s
2025-10-14 11:26:18,719 [INFO] Processing commentary text: རྣམ་པ་བཅོ་བརྒྱད་པོ་འདི་རྣམས་ནི་རྟེན་ཏེ། གང་ལ་བྱང་ཆུབ་སེམས་དཔའ་གནས་པར་བྱ་བ་དང་། བསྒྲུབ་པར་བྱ་བ་དང་།  སེམས་རབ་ཏུ་གཟུང་བར་བྱ་བ་ཡིན་ནོ། །
2025-10-14 11:26:19,368 [INFO] Time taken to process commentary text: 0.65s
2025-10-14 11:26:19,368 [INFO] Processing commentary text: སེམས་ཅན་ཐམས་ཅད་ཡོངས་སུ་མྱ་ངན་ལས་བཟླ་བའི་ཕྱིར་སེམས་བསྐྱེད་ནས་ཕ་རོལ་ཏུ་ཕྱིན་པ་རྣམས་ལ་རབ་ཏུ་སྦྱོར་ཞིང་དེ་བཞིན་གཤེགས་པའི་གཟུགས་ཀྱི་སྐུ་འམ་ཆོས་ཀྱི་སྐུ་རྟོགས་པར་འདུན་པ་སྐྱེད་པར་བྱེད་ལ། མངོན་པར་རྟོགས་པའི་གེགས་ཀྱིས་སེམས་རྣམ་པར་དབེན་པར་བྱེད་ཅིང་མངོན་པའི་ང་རྒྱལ་བསལ་ནས་མཐར་ཐུག་པར་བྱ་བའི་ཕྱིར་སེམས་རྣམ་པར་དབེན་པ་མངོན་པར་རྟོགས་པའི་གདམས་ངག་ཡོངས་སུ་ཚོལ་ལ། དེ་ལས་ནི་མངོན་པར་རྟོགས་པར་བྱེད་དེ་དེ་ལས་གོང་དུ་སངས་རྒྱས་ཀྱིས་ཡོངས་སུ་ཚོལ་བར་བྱེད་དེ་དེ་ལྟར་འདི་དང་འདི་རྣམས་ཀྱི་རིམ་པ་ཤེས་པར་བྱའོ། །
2025-10-14 11:26:24,687 [INFO] Time taken to process commentary text: 5.32s
2025-10-14 11:26:24,687 [INFO] Processing commentary text: དེ་ལ་སེམས་བསྐྱེད་པའི་དབང་དུ་བྱས་ནས་བྱང་ཆུབ་སེམས་དཔའ་འདི་ལྟར་སེམས་བསྐྱེད་པར་བྱའོ་ཞེས་བྱ་བ་དེ་ལྟ་བུ་ལ་སོགས་པ་གང་གསུངས་པ་ཡིན་ནོ། །
2025-10-14 11:26:24,705 [INFO] Time taken to process commentary text: 0.02s
2025-10-14 11:26:24,705 [INFO] Processing commentary text: ཕ་རོལ་ཏུ་ཕྱིན་པ་སྦྱོར་བའི་དབང་དུ་བྱས་ནས། བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་བྱ་བ་གསུངས་པ་ཡིན་ནོ། །
2025-10-14 11:26:24,721 [INFO] Time taken to process commentary text: 0.02s
2025-10-14 11:26:24,721 [INFO] Processing commentary text: གཟུགས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། རབ་འབྱོར་དེ་ཇི་སྙམ་དུ་སེམས །མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་པ་ཡིན་ནོ། །
2025-10-14 11:26:24,783 [INFO] Time taken to process commentary text: 0.06s
2025-10-14 11:26:24,783 [INFO] Processing commentary text: ཆོས་ཀྱི་སྐུ་ཡང་རྣམ་པ་གཉིས་ཏེ།བསྟན་པའི་ཆོས་ཀྱི་སྐུ་དང་། རྟོགས་པའི་ཆོས་ཀྱི་སྐུའོ། །དེ་ལ་རྟོགས་པའི་ཆོས་ཀྱི་སྐུ་ཡང་རྣམ་པ་གཉིས་ཏེ། ཡེ་ཤེས་ཀྱི་རང་བཞིན་དང་། བསོད་ནམས་ཀྱི་རང་བཞིན་ནོ། །
2025-10-14 11:26:25,408 [INFO] Time taken to process commentary text: 0.63s
2025-10-14 11:26:25,408 [INFO] Processing commentary text: དེ་ལ་བསྟན་པའི་ཆོས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། བཅོམ་ལྡན་འདས་མ་འོངས་པའི་དུས་ན་སེམས་ཅན་གང་ལ་ལ་འབྱུང་བར་འགྱུར་བ་མཆིས་སམ་ཞེས་བྱ་བ་དེ་ལྟ་བུ་ལ་སོགས་པ་གསུངས་པ་ཡིན་ནོ། །
2025-10-14 11:26:25,444 [INFO] Time taken to process commentary text: 0.04s
2025-10-14 11:26:25,445 [INFO] Processing commentary text: ཕྱིན་ཅི་མ་ལོག་པའི་དོན་གྱི་འདུ་ཤེས་ཀྱང་འདིར་ཡང་དག་པའི་འདུ་ཤེས་སུ་རིག་པར་བྱ་སྟེ། སྒྲ་ཇི་བཞིན་མ་ཡིན་པའི་དོན་དུ་མངོན་པར་ཞེན་པས་འདི་དག་ཡང་དག་པའོ་སྙམ་པའི་འདུ་ཤེས་སོ། །
2025-10-14 11:26:25,864 [INFO] Time taken to process commentary text: 0.42s
2025-10-14 11:26:25,865 [INFO] Processing commentary text: ཡེ་ཤེས་ཀྱི་རང་བཞིན་གྱི་ཆོས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། དེ་བཞིན་གཤེགས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་འགའ་ཞིག་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:25,951 [INFO] Time taken to process commentary text: 0.09s
2025-10-14 11:26:25,952 [INFO] Processing commentary text: བསོད་ནམས་ཀྱི་རང་བཞིན་གྱི་ཆོས་ཀྱི་སྐུ་ཐོབ་པར་འདུན་པའི་དབང་དུ་བྱས་ནས། གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཞེས་བྱ་བ་ལ་སོགས་པ་གསུངས་སོ། །
2025-10-14 11:26:26,008 [INFO] Time taken to process commentary text: 0.06s
2025-10-14 11:26:26,008 [INFO] Processing commentary text: བསྒོམས་པས་ཁྱད་པར་རྟོགས་པ་ལ་མངོན་པའི་ང་རྒྱལ་མེད་པའི་དབང་དུ་བྱས་ནས།  རྒྱུན་དུ་ཞུགས་པ་འདི་སྙམ་དུ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:26,061 [INFO] Time taken to process commentary text: 0.05s
2025-10-14 11:26:26,061 [INFO] Processing commentary text: སངས་རྒྱས་འབྱུང་བ་མཉེས་པར་བྱེད་པ་ཉིད་ཀྱི་དབང་དུ་བྱས་ནས། དེ་བཞིན་གཤེགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ལས་གང་བླངས་པའི་ཆོས་དེ་གང་ཡང་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:26,270 [INFO] Time taken to process commentary text: 0.21s
2025-10-14 11:26:26,270 [INFO] Processing commentary text: ཞིང་ཡོངས་སུ་དག་པའི་སྨོན་ལམ་གྱི་དབང་དུ་བྱས་ནས །རབ་འབྱོར་བྱང་ཆུབ་སེམས་དཔའ་གང་ལ་ལ་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་པོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:26,356 [INFO] Time taken to process commentary text: 0.09s
2025-10-14 11:26:26,356 [INFO] Processing commentary text: སེམས་ཅན་ཡོངས་སུ་སྨིན་པར་བྱེད་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་མི་ཞིག་གིས་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:26,393 [INFO] Time taken to process commentary text: 0.04s
2025-10-14 11:26:26,393 [INFO] Processing commentary text: ཕྱི་རོལ་པའི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པའི་དབང་དུ་མཛད་ནས། རབ་འབྱོར་འདི་ཇི་སྙམ་དུ་སེམས་ གངྒཱའི་ཀླུང་གི་བྱེ་མ་ཇི་སྙེད་པ་དེ་སྙེད་ཀྱི་གངྒཱའི་ཀླུང་དུ་གྱུར་ལ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:26,565 [INFO] Time taken to process commentary text: 0.17s
2025-10-14 11:26:26,565 [INFO] Processing commentary text: གཟུགས་ཀྱི་སེམས་ཅན་གྱི་ལུས་ལ་རིལ་པོར་འཛིན་པ་དང་བྲལ་བའི་སྦྱོར་བའི་དབང་དུ་བྱས་ནས། ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་རྣམས་ཇི་སྙེད་ཡོད་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:26,801 [INFO] Time taken to process commentary text: 0.24s
2025-10-14 11:26:26,801 [INFO] Processing commentary text: དེ་བཞིན་གཤེགས་པ་མཆོད་ཅིང་བསྙེན་བཀུར་བའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་བལྟ་འམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:27,025 [INFO] Time taken to process commentary text: 0.22s
2025-10-14 11:26:27,025 [INFO] Processing commentary text: དུབ་པ་དང་ཡོངས་སུ་གདུང་བ་ལ་བརྩོན་པ་བཟློག་ནས་མ་བརྩམས་པའི་རྙེད་པ་དང་བཀུར་སྟིས་དབེན་པའི་དབང་དུ་བྱས་ནས །ཡང་རབ་འབྱོར་སྐྱེས་པ་འམ་བུད་མེད་གང་གིས་ལུས་གངྒཱའི་ཀླུང་གི་བྱེ་མ་སྙེད་ཡོངས་སུ་བཏང་ཞེས་བྱ་བ་ལ་སོགས་པ་གསུངས་སོ། །
2025-10-14 11:26:27,235 [INFO] Time taken to process commentary text: 0.21s
2025-10-14 11:26:27,235 [INFO] Processing commentary text: དེ་ལ་དུབ་པ་ནི་ལུས་ཀྱི་ཡིན་ལ་ཡོངས་སུ་གདུང་བ་ནི་སེམས་ཀྱི་སྟེ། དེ་དག་ལ་བརྩོན་པ་བཟློག་ནས་མ་བརྩམས་པའི་སྡུག་བསྔལ་ལ་བཟོད་པའི་དབང་དུ་བྱས་ནས། ཡང་རབ་འབྱོར་དེ་བཞིན་གཤེགས་པའི་ཕ་རོལ་ཏུ་ཕྱིན་པ་གང་ཡིན་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:27,623 [INFO] Time taken to process commentary text: 0.39s
2025-10-14 11:26:27,623 [INFO] Processing commentary text: ཏིང་ངེ་འཛིན་གྱི་རོ་མྱོང་བས་དབེན་པའི་དབང་དུ་བྱས་ནས །ཡང་རབ་འབྱོར་སྐྱེས་པའམ་བུད་མེད་གང་ཞིག་ལུས་གང་གཱའི་ཀླུང་གི་བྱེ་མ་སྙེད་ཅེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:27,863 [INFO] Time taken to process commentary text: 0.24s
2025-10-14 11:26:27,863 [INFO] Processing commentary text: མངོན་པར་རྟོགས་པའི་དུས་སུ་བདག་གོ་སྙམ་དུ་འཛིན་པས་དབེན་པའི་དབང་དུ་བྱས་ནས། བཅོམ་ལྡན་འདས་བྱང་ཆུབ་སེམས་དཔས་ཇི་ལྟར་གནས་པར་བགྱི་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:28,066 [INFO] Time taken to process commentary text: 0.20s
2025-10-14 11:26:28,066 [INFO] Processing commentary text: གདམས་ངག་ཡོངས་སུ་ཚོལ་བའི་དབང་དུ་བྱས་ནས། དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:28,525 [INFO] Time taken to process commentary text: 0.46s
2025-10-14 11:26:28,525 [INFO] Processing commentary text: མངོན་པར་རྟོགས་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་མི་ཞིག་ལུས་དང་ལྡན་ཞིང་ལུས་ཆེན་པོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:28,659 [INFO] Time taken to process commentary text: 0.13s
2025-10-14 11:26:28,659 [INFO] Processing commentary text: དེ་ལ་ལུས་དང་ལྡན་པ་ནི་ལུས་ཐོབ་པ་སྟེ་ལུས་རྫོགས་པ་ཤིན་ཏུ་མཐར་ཐུག་པའི་གནས་གྱུར་པ་ཐོབ་པའི་ཕྱིར་རོ། །
2025-10-14 11:26:28,765 [INFO] Time taken to process commentary text: 0.11s
2025-10-14 11:26:28,765 [INFO] Processing commentary text: ལུས་ཆེ་བ་ནི་སེམས་ཅན་ཐམས་ཅད་ཀྱི་ལུས་ཉེ་བར་ལེན་པའི་ཕྱིར་རོ། །
2025-10-14 11:26:28,786 [INFO] Time taken to process commentary text: 0.02s
2025-10-14 11:26:28,786 [INFO] Processing commentary text: དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བར་རིག་པར་བྱ་སྟེ །སངས་རྒྱས་ཀྱི་ས་དེ་ཡང་། ཕུན་སུམ་ཚོགས་པ་དྲུག་གིས་ཡོངས་སུ་བསྡུས་པ་གནས་གྱུར་པའོ། །
2025-10-14 11:26:29,228 [INFO] Time taken to process commentary text: 0.44s
2025-10-14 11:26:29,228 [INFO] Processing commentary text: ཕུན་སུམ་ཚོགས་པ་དྲུག་ནི་འདི་ལྟ་སྟེ། ཞིང་ཡོངས་སུ་དག་པ་ཕུན་སུམ་ཚོགས་པ་དང་། བླ་ན་མེད་པའི་མཐོང་བ་དང་ཡེ་ཤེས་ཡོངས་སུ་དག་པ་ཕུན་སུམ་ཚོགས་པ་དང་། །བསོད་ནམས་ཀྱི་ཕུང་པོ་ལ་དབང་ཕུན་སུམ་ཚོགས་པ་དང་། སྐུ་ཕུན་སུམ་ཚོགས་པ་དང་། གསུང་ཕུན་སུམ་ཚོགས་པ་དང་ །ཐུགས་ཕུན་སུམ་ཚོགས་པའོ། །
2025-10-14 11:26:30,130 [INFO] Time taken to process commentary text: 0.90s
2025-10-14 11:26:30,130 [INFO] Processing commentary text: ཐུགས་ཕུན་སུམ་ཚོགས་པ་དེ་ཡང་དྲན་པ་ཉེ་བར་གཞག་པ་དང་། མངོན་པར་རྫོགས་པར་བྱང་ཆུབ་པ་དང་། དོན་ཆེན་པོའི་ཆོས་སུ་གདགས་པ་དང་། དོན་ཆེན་པོའི་གདམས་ངག་ཏུ་གདགས་པ་དང་ །ཆོས་ཀྱི་སྐུ་ཡོངས་སུ་བསྡུས་པ་དང་། མྱ་ངན་ལས་འདས་པ་དང་འཁོར་བ་ལ་རབ་ཏུ་མི་གནས་པ་དང་། རྒྱུ་བ་དང་གནས་ཡོངས་སུ་དག་པར་རིག་པར་བྱ་སྟེ། རྒྱུ་བ་དང་གནས་པ་ཡོངས་སུ་དག་པ་ཡང་རྒྱུ་བ་དང་གནས་པའི་སྤྱོད་ལམ་དང་། གཟུགས་དང་མིང་ལ་རྣམ་པར་བསྒོམ་པའི་དབང་འབྱོར་བ་ཉིད་ཀྱི་རྒྱུ་བ་དང་གནས་པ་དང་ །ཀུན་ནས་ཉོན་མོངས་པ་མེད་པའི་རྒྱུ་བ་དང་གནས་པ་རྣམས་སུ་རིག་པར་བྱའོ། །
2025-10-14 11:26:37,512 [INFO] Time taken to process commentary text: 7.38s
2025-10-14 11:26:37,512 [INFO] Processing commentary text: ཀུན་ནས་ཉོན་མོངས་པ་མེད་པ་ཡང་སྟོན་པ་ལ་ཀུན་ནས་ཉོན་མོངས་པ་མེད་པ་དང་། འཁོར་བའི་ཀུན་ནས་ཉོན་མོངས་པ་མེད་པ་དག་ཏུ་རིག་པར་བྱའོ། །
2025-10-14 11:26:37,703 [INFO] Time taken to process commentary text: 0.19s
2025-10-14 11:26:37,704 [INFO] Processing commentary text: དེ་ལ་ཞིང་ཡོངས་སུ་དག་པ་ཕུན་སུམ་ཚོགས་པའི་དབང་དུ་བྱས་ནས །རབ་འབྱོར་བྱང་ཆུབ་སེམས་དཔའ་གང་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་པོ་ཞེས་ཟེར་ན་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:37,986 [INFO] Time taken to process commentary text: 0.28s
2025-10-14 11:26:37,986 [INFO] Processing commentary text: བླ་ན་མེད་པའི་མཐོང་བ་ཡོངས་སུ་དག་པ་ཕུན་སུམ་ཚོགས་པའི་དབང་དུ་མཛད་ནས། རབ་འབྱོར་འདི་ཇི་སྙམ་དུ་སེམས། དེ་བཞིན་གཤེགས་པ་ལ་ཤའི་སྤྱན་མངའ་སྙམ་མམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:38,209 [INFO] Time taken to process commentary text: 0.22s
2025-10-14 11:26:38,209 [INFO] Processing commentary text: བླ་ན་མེད་པའི་ཡེ་ཤེས་ཡོངས་སུ་དག་པ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས། གང་གཱའི་ཀླུང་གི་བྱེ་མ་ཇི་སྙེད་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:38,407 [INFO] Time taken to process commentary text: 0.20s
2025-10-14 11:26:38,407 [INFO] Processing commentary text: བསོད་ནམས་ཀྱི་ཕུང་པོ་ལ་དབང་བའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:38,613 [INFO] Time taken to process commentary text: 0.21s
2025-10-14 11:26:38,613 [INFO] Processing commentary text: དཔེ་བྱད་ཀྱི་སྐུ་ཕུན་སུམ་ཚོགས་པའི་དབང་དུ་བྱས་ནས །རབ་འབྱོར་དེ་ཇི་སྙམ་དུ་སེམས།  གཟུགས་ཀྱི་སྐུ་ཡོངས་སུ་གྲུབ་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:38,846 [INFO] Time taken to process commentary text: 0.23s
2025-10-14 11:26:38,846 [INFO] Processing commentary text: མཚན་གྱི་སྐུ་ཕུན་སུམ་ཚོགས་པའི་དབང་དུ་མཛད་ནས། རབ་འབྱོར་དེ་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:39,049 [INFO] Time taken to process commentary text: 0.20s
2025-10-14 11:26:39,049 [INFO] Processing commentary text: གསུང་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པ་འདི་སྙམ་དུ་ངས་ཆོས་བསྟན་ཏོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:39,234 [INFO] Time taken to process commentary text: 0.19s
2025-10-14 11:26:39,235 [INFO] Processing commentary text: ཐུགས་ཕུན་སུམ་ཚོགས་པ་དྲན་པ་ཉེ་བར་གཞག་པའི་དབང་དུ་བྱས་ནས། རབ་འབྱོར་དེ་དག་ནི་སེམས་ཅན་ཡང་མ་ཡིན །སེམས་ཅན་མེད་པ་ཡང་མ་ཡིན་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:39,439 [INFO] Time taken to process commentary text: 0.20s
2025-10-14 11:26:39,439 [INFO] Processing commentary text: མངོན་པར་རྫོགས་པར་བྱང་ཆུབ་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:39,916 [INFO] Time taken to process commentary text: 0.48s
2025-10-14 11:26:39,916 [INFO] Processing commentary text: དོན་ཆེན་པོའི་ཆོས་སུ་གདགས་པའི་དབང་དུ་བྱས་ནས། ཡང་རབ་འབྱོར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རིའི་རྒྱལ་པོ་རི་རབ་ཇི་སྙེད་ཡོད་པ་ཞེས་བྱ་བ་ལ་སོགས་པ་དེ་ལྟ་བུ་གསུངས་སོ། །
2025-10-14 11:26:40,206 [INFO] Time taken to process commentary text: 0.29s
2025-10-14 11:26:40,206 [INFO] Processing commentary text: དོན་ཆེན་པོའི་གདམས་ངག་ཏུ་གདགས་པའི་དབང་དུ་བྱས་ནས། རབ་འབྱོར་དེ་ཇི་སྙམ་དུ་སེམས།  དེ་བཞིན་གཤེགས་པ་འདི་སྙམ་དུ་ངས་སེམས་ཅན་རྣམས་བཀྲོལ་ལོ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:40,437 [INFO] Time taken to process commentary text: 0.23s
2025-10-14 11:26:40,438 [INFO] Processing commentary text: ཆོས་ཀྱི་སྐུ་ཡོངས་སུ་བསྡུས་པའི་དབང་དུ་བྱས་ནས །རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:40,673 [INFO] Time taken to process commentary text: 0.23s
2025-10-14 11:26:40,673 [INFO] Processing commentary text: རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ་སྙམ་དུ་ཞེས་བྱ་སྟེ། ཡང་དོན་ཅི་ཞིག་ཡིན་ཞེ་ན། མཚན་ཕུན་སུམ་ཚོགས་པའི་བདག་ཉིད་ཅན་གྱི་བྱང་ཆུབ་ཀྱང་མཚན་ཕུན་སུམ་ཚོགས་པའི་རྒྱུ་ཅན་ནོ་ཞེས་བྱ་བ་ཡོངས་སུ་གསལ་བར་བྱེད་པའི་དོན་ཏོ། །
2025-10-14 11:26:42,101 [INFO] Time taken to process commentary text: 1.43s
2025-10-14 11:26:42,101 [INFO] Processing commentary text: མྱ་ངན་ལས་འདས་པ་ལ་རབ་ཏུ་མི་གནས་པའི་དབང་དུ་བྱས་ནས། ཡང་རབ་འབྱོར་ཁྱོད་འདི་སྙམ་དུ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་ཆོས་ལ་ལ་ཞིག་རྣམ་པར་བཤིག་གམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:42,491 [INFO] Time taken to process commentary text: 0.39s
2025-10-14 11:26:42,493 [INFO] Processing commentary text: འཁོར་བ་ལ་རབ་ཏུ་མི་གནས་པའི་དབང་དུ་བྱས་ནས། རབ་འབྱོར་བྱང་ཆུབ་སེམས་དཔས་བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བྱའམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:42,713 [INFO] Time taken to process commentary text: 0.22s
2025-10-14 11:26:42,713 [INFO] Processing commentary text: ཡོངས་སུ་གཟུང་བར་བྱ་བ་ནི་རབ་འབྱོར་གཟུང་བར་བྱ་བ་མ་ཡིན་ཞེས་པ་ནི་ལམ་གྱིས་གཟུང་བར་བྱ་བ་མ་ཡིན་ཏེ། བསོད་ནམས་ཀྱི་ཕུང་པོ་ཇི་ལྟ་བ་བཞིན་དུ་འདི་དག་ཀྱང་ཡང་དག་པར་སྐྱེ་བར་མི་འགྱུར་རོ། །
2025-10-14 11:26:43,096 [INFO] Time taken to process commentary text: 0.38s
2025-10-14 11:26:43,096 [INFO] Processing commentary text: རྒྱུ་བ་དང་གནས་པ་ཡོངས་སུ་དག་པ་སྤྱོད་ལམ་གྱི་རྒྱུ་བ་དང་གནས་པ་ཡིན་པའི་དབང་དུ་བྱས་ནས། གང་ལ་ལ་ཞིག་དེ་བཞིན་གཤེགས་པ་བཞུད་དམ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:43,342 [INFO] Time taken to process commentary text: 0.25s
2025-10-14 11:26:43,342 [INFO] Processing commentary text: གཟུགས་དང་མིང་རྣམ་པར་བསྒོམ་པ་ལ་དབང་བས་རྒྱུ་བ་དང་གནས་པའི་དབང་དུ་བྱས་ནས། ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་རྣམས་ཇི་སྙེད་ཡོད་པ་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:43,907 [INFO] Time taken to process commentary text: 0.57s
2025-10-14 11:26:43,909 [INFO] Processing commentary text: འཁོར་བའི་ཀུན་ནས་ཉོན་མོངས་པ་མེད་པའི་རྒྱུ་བ་དང་གནས་པ་རྣམས་ལས་སྟོན་པ་ལ་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། ཡང་རབ་འབྱོར་བྱང་ཆུབ་སེམས་དཔའ་གང་དཔག་ཏུ་མེད་པ་དང་གྲངས་མེད་པའི་འཇིག་རྟེན་གྱི་ཁམས་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:26:44,481 [INFO] Time taken to process commentary text: 0.57s
2025-10-14 11:26:44,481 [INFO] Processing commentary text: འཁོར་བའི་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། སྐར་མ་རབ་རིབ་མར་མེ་དང་། སྒྱུ་མ་ཟིལ་པ་ཆུ་བུར་དང་། རྨི་ལམ་གློག་དང་སྤྲིན་ལྟ་བུར། འདུས་བྱས་དེ་ལྟར་བལྟ་བར་བྱ།  ཞེས་བྱ་བའི་ཚིགས་སུ་བཅད་པ་འདིས་འདུས་བྱས་ཀྱི་མཚན་ཉིད་རྣམ་པ་བཞི་བསྟན་ཏེ།  ངོ་བོ་ཉིད་ཀྱི་མཚན་ཉིད་དང་ །ཆགས་པའི་གནས་མ་ཡིན་པའི་རོ་མྱང་བའི་མཚན་ཉིད་དང་། ཉེས་དམིགས་ཀྱི་རྗེས་སུ་འགྲོ་བའི་མཚན་ཉིད་དང་། ངེས་པར་འབྱུང་བའི་རྗེས་སུ་འགྲོ་བའི་མཚན་ཉིད་དོ། །
2025-10-14 11:26:47,742 [INFO] Time taken to process commentary text: 3.26s
2025-10-14 11:26:47,742 [INFO] Processing commentary text: དེ་ལ་ངོ་བོ་ཉིད་ཀྱི་མཚན་ཉིད་ནི་མཚན་མ་དང་བཅས་པའི་ལྟ་བ་ནི་རྣམ་པར་ཤེས་པའོ། །
2025-10-14 11:26:47,863 [INFO] Time taken to process commentary text: 0.12s
2025-10-14 11:26:47,863 [INFO] Processing commentary text: དེ་ལ་མཚན་མ་ནི་སྐར་མ་ལྟ་བུར་བལྟ་བར་བྱ་སྟེ། དོན་གང་གིས་ཤེ་ན །མི་ཤེས་པའི་མུན་པ་ལ་དེ་སྣང་བར་འགྱུར་བའི་ཕྱིར་དང་། ཡེ་ཤེས་ཀྱི་སྣང་བ་ལ་ཡོད་ཀྱང་མི་སྣང་བར་འགྲོ་བའི་ཕྱིར་རོ། །
2025-10-14 11:26:48,285 [INFO] Time taken to process commentary text: 0.42s
2025-10-14 11:26:48,285 [INFO] Processing commentary text: གང་ཟག་དང་ཆོས་སུ་ལྟ་བ་ནི་རབ་རིབ་ཅན་བཞིན་དུ་བལྟ་བར་བྱ་སྟེ།   དོན་གང་གིས་ཤེ་ན། ཡོད་པར་མ་གྱུར་པའི་དོན་འཛིན་པར་བྱེད་པའི་ཕྱིར་རོ། །
2025-10-14 11:26:48,479 [INFO] Time taken to process commentary text: 0.19s
2025-10-14 11:26:48,479 [INFO] Processing commentary text: རྣམ་པར་ཤེས་པ་ནི་མར་མེ་དང་འདྲ་བར་བལྟ་བར་བྱ་སྟེ། དོན་གང་གིས་ཤེ་ན། སྲེད་པའི་སྣུམ་གྱི་ཉེ་བར་ལེན་པ་ལ་བརྟེན་ནས་འབར་བའི་ཕྱིར་རོ། །
2025-10-14 11:26:48,665 [INFO] Time taken to process commentary text: 0.19s
2025-10-14 11:26:48,665 [INFO] Processing commentary text: དེ་ལ་ཆགས་པའི་གནས་མ་ཡིན་པའི་རོ་མྱང་བའི་མཚན་ཉིད་ནི་ཕྱིན་ཅི་ལོག་ཏུ་གཞག་པར་བྱ་བའི་ཡུལ་མྱང་བ་སྟེ། དེ་སྒྱུ་མ་བཞིན་དུ་བལྟ་བར་བྱ་སྟེ།  དོན་གང་གིས་ཤེ་ན། ཕྱིན་ཅི་ལོག་གི་སྣང་བ་ཡིན་པའི་ཕྱིར་རོ། །
2025-10-14 11:26:49,166 [INFO] Time taken to process commentary text: 0.50s
2025-10-14 11:26:49,166 [INFO] Processing commentary text: དེ་ལ་ཉེས་དམིགས་ཀྱི་རྗེས་སུ་འགྲོ་བའི་མཚན་ཉིད་ནི་མི་རྟག་པའི་རྗེས་སུ་འགྲོ་བའི་ཕྱིར་དང་། སྡུག་བསྔལ་གྱི་རྗེས་སུ་འགྲོ་བའི་ཡང་ཕྱིར་རོ། །
2025-10-14 11:26:49,547 [INFO] Time taken to process commentary text: 0.38s
2025-10-14 11:26:49,547 [INFO] Processing commentary text: དེ་ལ་ཟིལ་པ་ལྟ་བུ་ཉིད་ཀྱིས་ན་ལུས་སྐད་ཅིག་གིས་མི་རྟག་པ་དང་རྗེས་སུ་འབྲེལ་བའི་དེ་ཁོ་ན་ཉིད་ཡོངས་སུ་གསལ་བར་བྱས་སོ། །
2025-10-14 11:26:49,745 [INFO] Time taken to process commentary text: 0.20s
2025-10-14 11:26:49,745 [INFO] Processing commentary text: ཆུ་བུར་ལྟ་བུ་ཡིན་པ་ཉིད་ཀྱིས་ཚོར་བ་སྡུག་བསྔལ་དང་རྗེས་སུ་འབྲེལ་བ་ཉིད་ནི་ཆུ་བུར་ལྟ་བུའོ། །
2025-10-14 11:26:49,917 [INFO] Time taken to process commentary text: 0.17s
2025-10-14 11:26:49,917 [INFO] Processing commentary text: གང་ཅུང་ཟད་ཚོར་བ་འདི་ནི་འདིར་སྡུག་བསྔལ་ལོ་ཞེས་བྱས་ནས་སྡུག་བསྔལ་རྣམ་པ་གསུམ་གྱིས་ཅི་རིགས་པར་ཚོར་བ་སྡུག་བསྔལ་ཏེ། དེ་ལ་སྐྱེ་བ་ལས་བྱུང་བ་ནི་སྡུག་བསྔལ་གྱི་སྡུག་བསྔལ་ཉིད་དོ། །
2025-10-14 11:26:50,337 [INFO] Time taken to process commentary text: 0.42s
2025-10-14 11:26:50,337 [INFO] Processing commentary text: འབྲལ་བ་ལས་བྱུང་བ་ནི་འགྱུར་བའི་སྡུག་བསྔལ་ཉིད་དོ། །
2025-10-14 11:26:50,367 [INFO] Time taken to process commentary text: 0.03s
2025-10-14 11:26:50,367 [INFO] Processing commentary text: ཡང་དག་པར་སྦྱོར་བ་དང་མ་བྲལ་བ་ལས་བྱུང་བ་ནི་འདུ་བྱེད་ཀྱི་སྡུག་བསྔལ་ཉིད་དོ། །
2025-10-14 11:26:50,492 [INFO] Time taken to process commentary text: 0.13s
2025-10-14 11:26:50,492 [INFO] Processing commentary text: དེ་ཡང་བསམ་གཏན་བཞི་དང་གཟུགས་མེད་པ་ལ་ཡང་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པའི་ཚོར་བ་གཙོ་བོ་ཉིད་ཀྱིས་རྣམ་པར་བཞག་གོ །དེ་ལ་ངེས་པར་འབྱུང་བའི་རྗེས་སུ་འགྲོ་བའི་མཚན་ཉིད་ནི། གང་ཟག་དང་ཆོས་ཀྱི་བདག་མེད་པ་དང་རྗེས་སུ་འབྲེལ་བ་ལ་དམིགས་པས་ངེས་པར་འབྱུང་བའི་ཕྱིར་བདག་མེད་པ་ནི་ངེས་པར་འབྱུང་བའི་མཚན་ཉིད་དུ་བཤད་དོ། །
2025-10-14 11:26:52,176 [INFO] Time taken to process commentary text: 1.68s
2025-10-14 11:26:52,177 [INFO] Processing commentary text: དེ་ལ་རྗེས་སུ་འགྲོ་བ་ཡང་འདས་པ་ལ་སོགས་པའི་འདུ་བྱེད་རྣམས་རྨི་ལམ་ལ་སོགས་པ་ལྟ་བུ་ཉིད་དུ་ཡོངས་སུ་གསལ་བར་བྱས་སོ། །དེ་ལ་འདས་པའི་འདུ་བྱེད་རྣམས་ནི་དྲན་པ་ལ་གནས་པ་ཉིད་ཀྱིས་རྨི་ལམ་ལྟ་བུའོ། །
2025-10-14 11:26:52,628 [INFO] Time taken to process commentary text: 0.45s
2025-10-14 11:26:52,628 [INFO] Processing commentary text: ད་ལྟར་བྱུང་བ་ནི་དུས་ཡུན་རིང་དུ་མི་གནས་པ་ཉིད་ཀྱིས་གློག་ལྟ་བུའོ། །
2025-10-14 11:26:52,663 [INFO] Time taken to process commentary text: 0.04s
2025-10-14 11:26:52,663 [INFO] Processing commentary text: མ་འོངས་པ་ནི་དེའི་ས་བོན་གནས་ངན་ལེན་གྱིས་ནམ་མཁའ་ལྟ་བུའི་སེམས་ལ་གཡོགས་པར་བྱེད་པ་ཉིད་ཀྱིས་སྤྲིན་ལྟ་བུའོ། །
2025-10-14 11:26:52,830 [INFO] Time taken to process commentary text: 0.17s
2025-10-14 11:26:52,830 [INFO] Processing commentary text: དེ་ལྟར་ན་དུས་གསུམ་གྱི་འདུས་བྱས་ཐམས་ཅད་ཀྱི་འཇུག་པ་ཡོངས་སུ་ཤེས་པའི་ཕྱིར་འདི་རྣམས་བདག་མེད་པར་རྟོགས་པར་བྱའོ་ཞེས་ངེས་པར་འབྱུང་བའི་རྗེས་སུ་འགྲོ་བའི་མཚན་ཉིད་ཡོངས་སུ་གསལ་བར་བསྟན་པ་ཡིན་ནོ། །
2025-10-14 11:26:53,303 [INFO] Time taken to process commentary text: 0.47s
2025-10-14 11:26:53,303 [INFO] Processing commentary text: དེ་དང་དེ་རྣམས་ཀྱི་རྟེན་རྣམས་ནི་མངོན་པར་འདྲ་བ་གསལ་བར་བྱེད་པའི་རྟེན་ཡིན་ཏེ། ཡོངས་སུ་འཛིན་པའི་རྟེན་དང་ །ཕ་རོལ་ཏུ་ཕྱིན་པ་རྣམ་པར་དག་པའི་རྟེན་དང་། འདུན་པའི་རྟེན་དང་། གེགས་ཀྱིས་དབེན་པའི་རྟེན་དང་། བསམ་པ་རྣམ་པར་དག་པའི་རྟེན་དང་། མཐར་ཐུག་པའི་རྟེན་དང་ །རྒྱ་ཆེ་བའི་རྟེན་དང་ཟབ་པའི་རྟེན་རྣམས་སོ། །ཡོངས་སུ་འཛིན་པའི་རྟེན་ནི་སེམས་བསྐྱེད་པའོ། །
2025-10-14 11:26:55,412 [INFO] Time taken to process commentary text: 2.11s
2025-10-14 11:26:55,412 [INFO] Processing commentary text: ཕ་རོལ་ཏུ་ཕྱིན་པ་རྣམ་པར་དག་པའི་རྟེན་ནི་ཕ་རོལ་ཏུ་ཕྱིན་པའི་སྦྱོར་རོ། །
2025-10-14 11:26:55,504 [INFO] Time taken to process commentary text: 0.09s
2025-10-14 11:26:55,504 [INFO] Processing commentary text: འདུན་པའི་རྟེན་ནི་གཟུགས་དང་ཆོས་སྐུ་ཐོབ་པར་བྱེད་པའོ། །
2025-10-14 11:26:55,537 [INFO] Time taken to process commentary text: 0.03s
2025-10-14 11:26:55,537 [INFO] Processing commentary text: གེགས་ཀྱིས་དབེན་པའི་རྟེན་ནི་ལྷག་མ་བཅུ་གཉིས་སོ། །
2025-10-14 11:26:55,570 [INFO] Time taken to process commentary text: 0.03s
2025-10-14 11:26:55,571 [INFO] Processing commentary text: བསམ་པ་རྣམ་པར་དག་པའི་རྟེན་ནི་མངོན་པར་རྟོགས་པའོ། །
2025-10-14 11:26:55,599 [INFO] Time taken to process commentary text: 0.03s
2025-10-14 11:26:55,599 [INFO] Processing commentary text: མཐར་ཐུག་པའི་རྟེན་ནི་དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བའོ། །
2025-10-14 11:26:55,708 [INFO] Time taken to process commentary text: 0.11s
2025-10-14 11:26:55,708 [INFO] Processing commentary text: རྒྱ་ཆེ་བ་དང་ཟབ་པའི་རྟེན་ནི་ཐམས་ཅད་རྣམས་སོ། །
2025-10-14 11:26:55,737 [INFO] Time taken to process commentary text: 0.03s
2025-10-14 11:26:55,737 [INFO] Processing commentary text: དང་པོར་རེ་ཞིག་རྟེན་ལ་བྱང་ཆུབ་སེམས་དཔས་སེམས་བསྐྱེད་པར་བྱ་སྟེ། སེམས་ཅན་སུ་ཡང་རུང་བ་ཞེས་བྱ་བ་དེ་ལྟ་བུ་ལ་སོགས་པའོ། །འདི་ནི་རྒྱ་ཆེན་པོ་སྟེ། གང་སླར་གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་ཞེས་བྱ་བ་དེ་ལྟ་བུ་ལ་སོགས་པའོ། །འདི་ནི་ཟབ་མོ་སྟེ་རྟེན་གཉིས་པ་ཡང་ཡིན་ནོ། །
2025-10-14 11:26:56,480 [INFO] Time taken to process commentary text: 0.74s
2025-10-14 11:26:56,481 [INFO] Processing commentary text: གང་བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་བྱ་བ་དེ་ལྟ་བུ་ལ་སོགས་པ་གསུངས་ཏེ། འདི་ནི་ཟབ་མོའོ། །
2025-10-14 11:26:56,489 [INFO] Time taken to process commentary text: 0.01s
2025-10-14 11:26:56,489 [INFO] Processing commentary text: གང་སླར་ཡང་དེའི་བསོད་ནམས་ཀྱི་ཕུང་པོ་ནི་ཚད་གཟུང་བར་སླ་བ་མ་ཡིན་ནོ་ཞེས་བྱ་བ་ལ་སོགས་པ་གསུངས་ཏེ་འདི་ནི་རྒྱ་ཆེ་བའོ། །དེ་ལྟར་རྟེན་གཞན་རྣམས་ལ་ཡང་ཟབ་པ་དང་རྒྱ་ཆེ་བར་ཇི་ལྟར་རིགས་པར་རིག་པར་བྱ་སྟེ་རྟེན་བཤད་ཟིན་ཏོ། །
2025-10-14 11:26:56,526 [INFO] Time taken to process commentary text: 0.04s
2025-10-14 11:26:56,526 [INFO] Processing commentary text: གཉེན་པོ་བསྟན་པ།གཉེན་པོ་གང་ཞེ་ན །དེ་ཉིད་སྦྱོར་བའི་མཚན་ཉིད་དང་། དེའི་རྟེན་འཇུག་པ་གཉིས་ཀྱི་གཉེན་པོར་རིག་པར་བྱའོ། །རྣམ་པ་གཉིས་ཀྱིས་ལོག་པར་སྒྲུབ་སྟེ་འཇིག་ཚོགས་ལ་ལྟ་བ་རྣམས་ཀྱང་ངོ་། །
2025-10-14 11:26:56,991 [INFO] Time taken to process commentary text: 0.46s
2025-10-14 11:26:56,991 [INFO] Processing commentary text: ཡང་དག་པར་སྒྲུབ་པ་ན་ལྟ་བ་ནི་འདིར་རྣམ་པར་རྟོག་པ་ལ་འདོད་དོ། །དང་པོར་རེ་ཞིག་རྟེན་ནི་བྱང་ཆུབ་སེམས་དཔས་འདི་ལྟར་སེམས་བསྐྱེད་པར་བྱ་སྟེ། སེམས་ཅན་གང་སུ་ཡང་རུང་བ་རྣམས་ཞེས་བྱ་བ་འདི་ནི་ལོག་པར་སྒྲུབ་པའི་གཉེན་པོའོ། །
2025-10-14 11:26:57,763 [INFO] Time taken to process commentary text: 0.77s
2025-10-14 11:26:57,763 [INFO] Processing commentary text: དེ་ལྟར་སེམས་མ་བསྐྱེད་པ་ནི་ལོག་པའི་སྒྲུབ་པར་འགྱུར་རོ། །
2025-10-14 11:26:57,790 [INFO] Time taken to process commentary text: 0.03s
2025-10-14 11:26:57,790 [INFO] Processing commentary text: གང་སླར་གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་ཞེས་གང་གསུངས་པ་འདི་ནི་ཡང་དག་པའི་ལྟ་བ་སྟེ་ཡང་དག་པར་སྒྲུབ་པ་དང་གཉེན་པོའོ། །
2025-10-14 11:26:57,963 [INFO] Time taken to process commentary text: 0.17s
2025-10-14 11:26:57,963 [INFO] Processing commentary text: འདི་དག་ཀྱང་རྣམ་པར་རྟོག་པས་མངོན་པར་ཞེན་པ་སྟེ་བྱང་ཆུབ་སེམས་དཔས་སྤང་བར་བྱའོ། །
2025-10-14 11:26:58,080 [INFO] Time taken to process commentary text: 0.12s
2025-10-14 11:26:58,080 [INFO] Processing commentary text: སེམས་ཅན་རྣམས་ཡོངས་སུ་མྱ་ངན་ལས་བཟླ་བར་བྱའོ་ཞེས་བྱ་བ་ནི་གཉིས་པ་སྟེ། གང་སྦྱིན་པ་སྦྱིན་པར་བྱའོ་ཞེས་གསུངས་པ་འདི་ནི་ལོག་པར་སྒྲུབ་པའི་གཉེན་པོ་སྟེ། མ་བྱིན་ན་ནི་བྱང་ཆུབ་སེམས་དཔའི་ལོག་པར་ཞུགས་པར་འགྱུར་རོ། །
2025-10-14 11:26:58,108 [INFO] Time taken to process commentary text: 0.03s
2025-10-14 11:26:58,108 [INFO] Processing commentary text: གང་སླར་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་གང་གསུངས་པ་འདི་ནི་ཡང་དག་པའི་ལྟ་བ་སྟེ། ཡང་དག་པའི་སྒྲུབ་པ་དང་གཉེན་པོ་ཡིན་ནོ། །འདི་དག་ཀྱང་རྣམ་པར་རྟོག་པས་མངོན་པར་ཞེན་པ་སྟེ། བྱང་ཆུབ་སེམས་དཔས་སྤང་བར་བྱ་ཞིང་སྦྱིན་པ་སྦྱིན་པར་བྱའོ། །
2025-10-14 11:26:58,156 [INFO] Time taken to process commentary text: 0.05s
2025-10-14 11:26:58,156 [INFO] Processing commentary text: མི་ཉམས་པ་བསྟན་པ།མི་ཉམས་པ་གང་ཞེ་ན །མཐའ་གཉིས་རྣམ་པར་སྤངས་པའོ། །འདིའི་མཐའ་ཞེ་ན །སྒྲོ་འདོགས་པའི་མཐའ་དང་། སྐུར་པ་འདེབས་པའི་མཐའ་སྟེ། གང་ཞིག་སྒྲ་ཇི་བཞིན་པའི་ཆོས་རྣམས་ལ་ཀུན་བརྟགས་པ་མ་ཡིན་པའི་ངོ་བོ་ཉིད་དུ་མངོན་པར་ཞེན་པ་འདི་ནི་སྒྲོ་འདོགས་པའི་མཐའ་འོ། །
2025-10-14 11:26:58,923 [INFO] Time taken to process commentary text: 0.77s
2025-10-14 11:26:58,923 [INFO] Processing commentary text: གང་ཞིག་ཆོས་བདག་མེད་པའི་གཞི་ལ་ཡང་དངོས་པོ་མེད་པར་ཞེན་པ་འདི་ནི་སྐུར་བ་འདེབས་པའི་མཐའོ། །
2025-10-14 11:26:59,190 [INFO] Time taken to process commentary text: 0.27s
2025-10-14 11:26:59,190 [INFO] Processing commentary text: དེ་ལ་བཅོམ་ལྡན་འདས་བསོད་ནམས་ཀྱི་ཕུང་པོ་དེ་ཉིད་ཕུང་པོ་མ་མཆིས་ཞེས་བྱ་བ་འདིས་ནི་སྒྲོ་འདོགས་པའི་མཐའ་དགག་པར་མཛད་པར་གང་གསུངས་པ་ཡིན་ནོ། །བསོད་ནམས་ཀྱི་ཕུང་པོ་དེ་མེད་པ་དེས་ན་སྒྲ་ཇི་བཞིན་པར་ཡོད་པ་གང་ཡིན་པ་འདི་ནི་ཀུན་བརྟགས་པའི་ངོ་བོ་ཉིད་ཀྱིས་ཡོད་པ་སྟེ།  སླར་ཡང་དེས་ན་དེ་བཞིན་གཤེགས་པས་བསོད་ནམས་ཀྱི་ཕུང་པོ་ཞེས་བྱ་བ་འདིས་སྐུར་པ་འདེབས་པའི་མཐའ་དགག་པར་མཛད་པས་གང་གསུངས་པ་ཡིན་ནོ། །སྒྲ་ཇི་བཞིན་པ་མ་ཡིན་པའི་ངོ་བོ་ཉིད་དེ་ནི་ཅུང་ཟད་ཅིག་ཡོད་དེ། བརྗོད་དུ་མེད་པའི་དངོས་པོ་གང་ཡིན་པ་སྟེ་དེ་བཞིན་གཤེགས་པས་བསོད་ནམས་ཀྱི་ཕུང་པོ་ཞེས་གསུངས་པ་ཡོངས་སུ་གསལ་བར་བྱེད་དོ། །
2025-10-14 11:27:03,570 [INFO] Time taken to process commentary text: 4.38s
2025-10-14 11:27:03,570 [INFO] Processing commentary text: དེ་བཞིན་དུ་རབ་འབྱོར་སངས་རྒྱས་ཀྱི་ཆོས་རྣམས་སངས་རྒྱས་རྣམས་ཞེས་བྱ་བ་ནི་སངས་རྒྱས་ཀྱི་ཆོས་དེ་དག་མེད་པར་དེ་བཞིན་གཤེགས་པས་གསུངས་ཞེས་བྱ་བས་ནི་སྒྲོ་འདོགས་པའི་མཐའ་དགག་པར་མཛད་ལ། དེས་ན་སངས་རྒྱས་ཀྱི་ཆོས་རྣམས་ཞེས་བྱ་བས་ནི་སྐུར་པ་འདེབས་པའི་ཉམས་པ་དགག་པར་མཛད་དོ། །
2025-10-14 11:27:03,727 [INFO] Time taken to process commentary text: 0.16s
2025-10-14 11:27:03,727 [INFO] Processing commentary text: དེ་ལ་སངས་རྒྱས་ཀྱི་ཆོས་དེ་དག་མེད་པར་དེ་བཞིན་གཤེགས་པས་གསུངས་ཞེས་བྱ་བ་འདིས་ནི་ཐུན་མོང་མ་ཡིན་པའི་དོན་ཉིད་ཡོངས་སུ་གསལ་བར་མཛད་དེ། དེས་ན་སངས་རྒྱས་ཀྱི་ཆོས་རྣམས་ཞེས་བརྗོད་པ་ནི་དོན་དང་འབྱོར་པ་ཉིད་དོ། །
2025-10-14 11:27:04,186 [INFO] Time taken to process commentary text: 0.46s
2025-10-14 11:27:04,186 [INFO] Processing commentary text: གལ་ཏེ་སངས་རྒྱས་ཀྱི་ཆོས་རྣམས་ཇི་ལྟར་གསུངས་པའི་ངོ་བོ་ཉིད་ཀྱིས་མེད་ན་དེ་བཞིན་གཤེགས་པས་མེད་པ་གསུང་པར་བྱ་བ་ཡིན་ན་སངས་རྒྱས་ཀྱི་ཆོས་རྣམས་ཞེས་མ་གསུངས་ཀྱང་དེ་རྣམས་དེ་བཞིན་དུ་རྟོགས་པར་འགྱུར་རོ། །
2025-10-14 11:27:04,637 [INFO] Time taken to process commentary text: 0.45s
2025-10-14 11:27:04,637 [INFO] Processing commentary text: གང་གི་ཕྱིར་དེ་རྣམས་ཀྱི་ངོ་བོ་ཉིད་དེ་ཡོད་པ་མ་ཡིན་པ་དེའི་ཕྱིར་དེ་བཞིན་གཤེགས་པས་ཐ་སྙད་ཀྱི་དོན་དུ་སངས་རྒྱས་ཀྱི་ཆོས་རྣམས་ཞེས་གསུངས་པ་ཡིན་ནོ། །དེ་བཞིན་དུ་གཞན་ཐམས་ཅད་ལ་ཡང་ཐུན་མོང་མ་ཡིན་པའི་དོན་ཉིད་འདི་དོན་དང་འབྱོར་པར་རིག་པར་བྱའོ། །
2025-10-14 11:27:05,300 [INFO] Time taken to process commentary text: 0.66s
2025-10-14 11:27:05,300 [INFO] Processing commentary text: སངས་རྒྱས་ཀྱི་ཆོས་རྣམས་ཀྱང་འདིར་ཕ་རོལ་དུ་ཕྱིན་པ་དང་བསྡུ་བའི་དངོས་པོ་དང་དྲན་པ་ཉེ་བར་གཞག་པ་ལ་སོགས་པ་བྱང་ཆུབ་ཀྱི་ཕྱོགས་རྣམས་སུ་རིག་པར་བྱའོ། །འདིས་ནི་མཐའ་གཉིས་རྣམ་པར་སྤངས་པའི་ཚུལ་གྱིས་བྱང་ཆུབ་སེམས་དཔའ་དེ་རྣམས་ལ་གཉེན་པོས་ཉམས་པའི་ཉམས་པ་མེད་དོ་ཞེས་བརྗོད་པར་བྱའོ།
2025-10-14 11:27:06,110 [INFO] Time taken to process commentary text: 0.81s
2025-10-14 11:27:06,110 [INFO] Processing commentary text: ས་བསྟན་པ།ས་གང་ཞེ་ན། ས་ནི་འདིར་རྣམ་པ་གསུམ་དུ་མངོན་པར་འདོད་དེ །མོས་པས་སྤྱོད་པའི་ས་དང་། ལྷག་པའི་བསམ་པ་དག་པའི་ས་དང་ །དེ་བཞིན་གཤེགས་པ་དང་ལྡན་པའི་སའོ། །དེ་ལ་རྟེན་བཅུ་དྲུག་རྣམས་ཀྱིས་མོས་པས་སྤྱོད་པའི་ས་བསྟན་ལ །མངོན་པར་རྟོགས་པས་ནི་ལྷག་པའི་བསམ་པ་དག་པའི་སའོ། ། སངས་རྒྱས་ཀྱི་ཆོས་ཡོངས་སུ་ཚོལ་བས་ནི་དེ་བཞིན་གཤེགས་པ་དང་ལྡན་པའི་སའོ། །
2025-10-14 11:27:07,772 [INFO] Time taken to process commentary text: 1.66s
2025-10-14 11:27:07,772 [INFO] Processing commentary text: མཚན་གྱི་རྒྱུ་མཚན་བསྟན་པ། མཚན་གྱི་རྒྱུ་མཚན་གང་ཞེ་ན། རྡོ་རྗེ་གཅོད་པ་ཞེས་བྱ་བའི་མཚན་གང་ཡིན་པ་དེ་ཡང་དོན་རྣམ་པ་གཉིས་དང་འབྲེལ་བར་རིག་པར་བྱ་སྟེ། གང་འདིའི་ཡང་དག་པའི་སྒྲུབ་པས་ལྟ་བ་དང་ཉོན་མོངས་པ་འཇོམས་པ་གསུངས་སོ། །དེ་ཕྲ་མོ་དང་སྙིང་པོ་ཉིད་ཀྱིས་རྡོ་རྗེར་གྱུར་ལ།  དེ་ཡང་ཤེས་དཀའ་བ་ཉིད་ཀྱིས་ན་ཕྲ་མོ་ཡིན་ཞིང་། སྤང་དཀའ་བ་ཉིད་ཀྱིས་ན་སྙིང་པོའོ། །དེ་ལ་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཐོས་པ་དང་། བསམ་པ་དང་། བསྒོམ་པས་གཅོད་པར་བྱེད་དོ། །
2025-10-14 11:27:07,780 [INFO] Time taken to process commentary text: 0.01s
2025-10-14 11:27:07,780 [INFO] Processing commentary text: རྡོ་རྗེ་ཡང་འདི་ཡིན་ལ། གཅོད་པ་ཡང་འདི་ཡིན་ཞིང་། ཡོངས་སུ་གཅོད་པའི་དབྱིབས་ཏེ་རྡོ་རྗེ་གཅོད་པའོ། །རྡོ་རྗེ་ནི་མཐའ་གཉིས་རྒྱ་ཆེ་ལ་དབུ་མ་བསྡུས་ཏེ་བྲི་བར་བྱ་སྟེ།  དེ་ལྟ་བུའི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་དབུ་མར་བསྡུས་པའི་ཕྱིར་ལྷག་པའི་བསམ་པ་དག་པའི་ས་ཡོངས་སུ་བསྟན་ཏོ། །ཐོག་མ་དང་ཐ་མ་དག་རྒྱ་ཆེན་པོས་ནི་མོས་པ་སྤྱོད་པའི་ས་དང་། དེ་བཞིན་གཤེགས་པ་དང་ལྡན་པའི་ས་ཡོངས་སུ་བསྟན་ཏོ། །
2025-10-14 11:27:07,785 [INFO] Time taken to process commentary text: 0.01s
2025-10-14 11:27:07,785 [INFO] Processing commentary text: དེ་ལ་དོན་གྱི་གནས་ལྔ་པོ་རྣམས་ནི་ཕྱི་མ་ཕྱི་མ་ལ་ཡང་དག་པར་བརྟེན་ནས་རིག་པར་བྱ་སྟེ །ས་དེ་རྣམས་ཀྱང་ཡང་དག་པའི་རྟེན་ཡིན་ཏེ། མདོའི་ལུས་ཀྱི་འབྲེལ་པ་བཤད་ཟིན་ཏོ།། །།
2025-10-14 11:27:08,210 [INFO] Time taken to process commentary text: 0.42s
2025-10-14 11:27:08,211 [INFO] Processing commentary text: ཚིག་གི་དོན་བཤད་པ། སངས་རྒྱས་ཀྱི་གདུང་རྒྱུན་མི་འཆད་པ་བསྟན་པ།ད་ནི་ཚིག་གི་དོན་བརྗོད་པར་བྱ་སྟེ། ཅིའི་དོན་དུ་བཅོམ་ལྡན་འདས་ཀྱིས་ཆོས་སྟོན་པའི་ཚེ་སྤོང་བ་པའི་སྤྱོད་ལམ་གྱིས་བཞུགས་ཤེ་ན། སྤོང་བ་པ་ཁོ་ནས་ཆོས་འདི་རྟོགས་པར་ནུས་སོ་ཞེས་བསྟན་པར་བྱ་བའི་ཕྱིར་རོ་སྙམ་དུ་ཡོངས་སུ་བསྟན་པའི་དོན་དུའོ། །
2025-10-14 11:27:09,670 [INFO] Time taken to process commentary text: 1.46s
2025-10-14 11:27:09,670 [INFO] Processing commentary text: ཕན་གདགས་པའི་དམ་པས་ཕན་བཏགས་པ་ཞེས་པ་ལ་བྱང་ཆུབ་སེམས་དཔའ་རྣམས་ལ་ཕན་གདགས་པ་ནི་ཅི་ཞིག །ཇི་ལྟར་ན་དམ་པ་ཡིན་ཞེ་ན། ཕན་པ་དང་བདེ་བའི་སྦྱོར་བ་ནི་ཕན་བཏགས་པ་ཡིན་ལ། རྒྱུ་དྲུག་རྣམས་ཀྱིས་དམ་པར་རིག་པར་བྱ་སྟེ།  དུས་དང་ཁྱད་པར་དང་རྒྱ་ཆེན་པོ་དང་བརྟན་པ་དང་ཁྱབ་པ་དང་རིགས་པ་སྟེ། དུས་ཀྱིས་ཇི་ལྟ་བུ་ཞེ་ན། ཆོས་མཐོང་བ་དེ་ནི་དམ་པ་ཉིད་ཡིན་པའི་ཕྱིར་རོ། །དེ་ཡང་བྱང་ཆུབ་སེམས་དཔའ་རྣམས་ལ་ཕན་བཏགས་པ་ཡིན་ལ། བདེ་བ་ཉིད་ཀྱི་ཕྱིར་མཐོང་བའི་ཆོས་ཅན་ནོ། །
2025-10-14 11:27:09,807 [INFO] Time taken to process commentary text: 0.14s
2025-10-14 11:27:09,807 [INFO] Processing commentary text: ཕན་པ་ཉིད་ཀྱི་ཕྱིར་ཡང་དག་པའི་ཕ་རོལ་ཅན་ནོ། །  ཁྱད་པར་གྱིས་ཇི་ལྟ་བུ་ཞེ་ན། དེ་ནི་ཕྱི་རོལ་པ་རྣམས་ཀྱི་འཇིག་རྟེན་པའི་སྙོམས་པར་འཇུག་པ་ཡིན་ལ། འདིར་ནི་འཇིག་རྟེན་ལས་འདས་པའི་སྙོམས་པར་འཇུག་པས་འཕགས་པ་ཉན་ཐོས་དང་རང་སངས་རྒྱས་རྣམས་ལ་ཕན་བཏགས་པ་ལས་ཁྱད་པར་དུ་འཕགས་པའོ། ། རྒྱ་ཆེ་བས་ཇི་ལྟ་བུ་ཞེ་ན། ཕན་བཏགས་པ་ནི་བླ་ན་མེད་པ་ཉིད་ཡིན་པའི་ཕྱིར་རོ། །བརྟན་པས་ཇི་ལྟ་བུ་ཞེ་ན། ཤིན་ཏུ་བ་ཉིད་ཡིན་པའི་ཕྱིར་རོ། །ཇི་ལྟར་ཁྱབ་པ་ཡིན་ཞེ་ན། རང་དང་གཞན་གྱི་རྒྱུད་ལ་ཕན་འདོགས་པར་བྱེད་པ་ཉིད་ཀྱི་ཕྱིར་རོ། །རིགས་ཀྱི་ས་ཇི་ལྟ་བུ་ཞེ་ན། མ་དག་པའི་བྱང་ཆུབ་སེམས་དཔའ་རྣམས་ལ་ཕན་འདོགས་པ་ཆེས་གཙོ་བ་ཉིད་ཀྱི་ཕྱིར་རོ། །
2025-10-14 11:27:10,002 [INFO] Time taken to process commentary text: 0.19s
2025-10-14 11:27:10,002 [INFO] Processing commentary text: དམ་པས་ནི་ཡོངས་སུ་གཏོད་པར་བྱེད་དོ། ། ཇི་ལྟར་དམ་པས་ཤེ་ན། རྒྱུ་དྲུག་རྣམས་ཀྱིས་ཏེ། རྒྱས་པ་དང་། ཆོས་ཉིད་ལ་སོ་སོར་དམིགས་པ་དང་། ཀུན་ཤེས་པ་ལ་འཇུག་པ་དང་། མི་ཉམས་པ་དང་། སྙིང་རྗེ་དང་། གུས་པར་བྱ་བ་ལས་སོ། །
2025-10-14 11:27:10,560 [INFO] Time taken to process commentary text: 0.56s
2025-10-14 11:27:10,560 [INFO] Processing commentary text: ཇི་ལྟར་རྒྱས་པ་ལས་ཤེ་ན། དགེ་བའི་བཤེས་གཉེན་རྣམས་ལ་ཡོངས་སུ་གཏོད་པའི་ཕྱིར་རོ། །
2025-10-14 11:27:10,701 [INFO] Time taken to process commentary text: 0.14s
2025-10-14 11:27:10,701 [INFO] Processing commentary text: ཇི་ལྟར་ཆོས་ཉིད་ལ་སོ་སོར་དམིགས་པ་ལས་ཤེ་ན། ཕན་བཏགས་པའི་བྱང་ཆུབ་སེམས་དཔའ་རྣམས་ཀྱིས་གཞན་ལ་ཕན་འདོགས་པར་བྱེད་པའི་ཆོས་ཉིད་སྐྱེད་པར་བྱེད་པའི་ཕྱིར་རོ། །
2025-10-14 11:27:10,715 [INFO] Time taken to process commentary text: 0.01s
2025-10-14 11:27:10,715 [INFO] Processing commentary text: ཇི་ལྟར་ཀུན་ཤེས་པ་ལ་འཇུག་པས་ཤེ་ན། བྱང་ཆུབ་སེམས་དཔའ་གཞན་ཁྱེད་རྣམས་ཀྱིས་ཕན་བཏགས་པ་ནི་འདི་དག་གོ་ཞེས་ཀུན་ཤེས་པར་བྱེད་པའི་ཕྱིར་རོ། །
2025-10-14 11:27:10,723 [INFO] Time taken to process commentary text: 0.01s
2025-10-14 11:27:10,723 [INFO] Processing commentary text: གསུམ་པོ་འདི་རྣམས་ཉིད་ཀྱིས་མི་ཉམས་པ་ལས་དང་། སྙིང་རྗེ་དང་ལྡན་པ་ལས་དང་། གུས་པར་བྱ་བ་དག་ལས་ཞེས་བྱ་བ་རྣམས་རིག་པར་བྱའོ། །
2025-10-14 11:27:10,899 [INFO] Time taken to process commentary text: 0.18s
2025-10-14 11:27:10,899 [INFO] Processing commentary text: ཅིའི་དོན་དུ་གནས་བརྟན་རབ་འབྱོར་གྱིས་དྲིས་པར་གྱུར་ཞེ་ན། རྒྱུ་དྲུག་རྣམས་ཀྱིས་ཏེ། ཐེ་ཚོམ་གཅོད་པར་བྱེད་པའི་དོན་དང་། ལྷག་པར་མོས་པ་ལ་གཞུག་པའི་དོན་དང་། ཟབ་པའི་དོན་ལ་རྗེས་སུ་གཞུག་པའི་དོན་དང་། མ་ལོག་པའི་དོན་དང་། རབ་ཏུ་དགའ་བ་སྐྱེད་པར་བྱེད་པའི་དོན་དང་། དམ་པའི་ཆོས་སུ་རིང་དུ་གནས་པ་ཉིད་ཀྱི་དོན་ཏེ། གདུང་རྒྱུན་མི་འཆད་པའི་དོན་དུ་ཤེས་རབ་ཀྱི་ཕ་རོལ་ཏུ་ཕྱིན་པའོ། །
2025-10-14 11:27:13,275 [INFO] Time taken to process commentary text: 2.38s
2025-10-14 11:27:13,275 [INFO] Processing commentary text: དེ་ལ་ཇི་ལྟར་ན་འདི་དག་གིས་སངས་རྒྱས་ཀྱི་གདུང་མི་འཆད་ཅེ་ན། ཐེ་ཚོམ་ཅན་རྣམས་ཀྱི་ཐེ་ཚོམ་གཅོད་པར་བྱེད་པའི་དོན་དང་། བསོད་ནམས་འདོད་པ་རྒྱུད་ཡོངས་སུ་མ་སྨིན་པའི་བྱང་ཆུབ་སེམས་དཔའ་རྣམས་ནི་བསོད་ནམས་མང་པོ་ཉིད་ཐོབ་པ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ལྷག་པར་མོས་སུ་གཞུག་པའི་དོན་དང་། རྒྱུད་ཡོངས་སུ་སྨིན་པ་རྣམས་ཟབ་མོའི་དོན་ལ་གཞུག་པའི་དོན་དང་། ཡོངས་སུ་གྱུར་པ་རྣམས་དེ་དག་རྗེས་སུ་འཛིན་པ་ལ་བསོད་ནམས་མང་པོ་ཉིད་ཐོབ་པས་མ་ལོག་པའི་དོན་དང་། ཕན་བཏགས་པའི་ལྷག་པའི་བསམ་པ་དག་པ་རྣམས་ཀྱི་བདག་ཉིད་ཆོས་དེ་རྟོགས་པའི་བསོད་ནམས་ཉིད་ལ་དགའ་བ་ཡང་དག་པར་སྐྱེད་པའི་དོན་དང་། མ་འོངས་པའི་དུས་སུ་ཐེག་པ་ཆེན་པོའི་བསྟན་པ་ཡུན་རིང་དུ་གནས་པའི་ཆེད་དུའོ། །
2025-10-14 11:27:13,666 [INFO] Time taken to process commentary text: 0.39s
2025-10-14 11:27:13,666 [INFO] Processing commentary text: མདོར་བསྡུ་ན་ཐེ་ཚོམ་ཅན་རྣམས་ལ་ཡང་དག་པར་བསྟན་པའི་དོན་དང་བསོད་ནམས་འདོད་པ་ཡོངས་སུ་སྨིན་པའི་བྱང་ཆུབ་སེམས་དཔའ་རྣམས་ཡང་དག་པར་ལེན་དུ་གཞུག་པའི་དོན་དང་། ཡོངས་སུ་གྱུར་པ་རྣམས་གཟེངས་བསྟོད་པའི་དོན་དང་། ལྷག་པའི་བསམ་པ་དག་པ་རྣམས་ཡང་དག་པར་རབ་ཏུ་དགའ་བར་བྱེད་པའི་དོན་དུའོ། །
2025-10-14 11:27:14,477 [INFO] Time taken to process commentary text: 0.81s
2025-10-14 11:27:14,477 [INFO] Processing commentary text: བྱང་ཆུབ་སེམས་དཔའ་རྣམས་ནི་ཆེན་པོ་ཉིད་རྣམ་པ་བདུན་གྱིས་ཆེ་བའི་ཕྱིར་སེམས་དཔའ་ཞེས་དང་སེམས་དཔའ་ཆེན་པོ་སྟེ། ཆེན་པོ་ཉིད་བདུན་པོ་གང་དག་ཅེ་ན། ཆོས་དང་། སེམས་དང་། མོས་པ་དང་། བསམ་པ་དང་། ཚོགས་དང་། དུས་དང་། ཀུན་དུ་འགྲོ་བ་ཆེན་པོ་ཉིད་དེ། བྱང་ཆུབ་སེམས་དཔའི་ས་རྣམས་ལ་ཅི་རིགས་པར་རོ། །
2025-10-14 11:27:15,721 [INFO] Time taken to process commentary text: 1.24s
2025-10-14 11:27:15,721 [INFO] Processing commentary text: ཅིའི་ཕྱིར་ཞེ་ན། བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཞེས་གསུངས་ཏེ། བྱང་ཆུབ་རྣམ་པ་གསུམ་ཉིད་ལས་ཁྱད་པར་དུ་འཕགས་པར་གྱུར་པ་གནས་བརྟན་རབ་འབྱོར་གྱིས་ཚུལ་བཞིན་དུ་དྲིས་པར་གྱུར་པ་ཡིན་ནོ། །
2025-10-14 11:27:15,722 [INFO] Time taken to process commentary text: 0.00s
2025-10-14 11:27:15,722 [INFO] Processing commentary text: ལེགས་སོ་བྱིན་ནས་བདག་གིས་སེམས་ཅན་ཇི་ཙམ་སེམས་ཅན་དུ་བསྡུ་བར་བསྡུས་པ་ཞེས་པས་ནི་སྤྱིའི་མཚན་ཉིད་བསྟན་པའོ། །
2025-10-14 11:27:15,728 [INFO] Time taken to process commentary text: 0.01s
2025-10-14 11:27:15,728 [INFO] Processing commentary text: སྒོ་ང་ལས་སྐྱེས་པའམ་ཞེས་བྱ་བ་དེ་ལྟ་བུ་ལ་སོགས་པས་ནི་ཁྱད་པར་གྱི་མཚན་ཉིད་བསྟན་པ་སྟེ། དེ་ཡང་སྐྱེ་བ་དང་གནས་ཀྱི་ཁྱད་པར་སྨོས་པའི་དབྱེ་བ་ལས་རིག་པར་བྱ་སྟེ། སྒོ་ང་། མངལ། དྲོད་གཤེར། བརྫུས་པ་རྣམས་ཞེས་བྱ་བ་ནི་སྐྱེ་བའི་དབྱེ་བའོ། །
2025-10-14 11:27:15,767 [INFO] Time taken to process commentary text: 0.04s
2025-10-14 11:27:15,767 [INFO] Processing commentary text: གཟུགས་ཅན་ནམ་གཟུགས་མེད་པ་ཞེས་བྱ་བ་ནི་གནས་ཀྱི་དབྱེ་བའོ། །
2025-10-14 11:27:15,768 [INFO] Time taken to process commentary text: 0.00s
2025-10-14 11:27:15,768 [INFO] Processing commentary text: འདུ་ཤེས་ཅན་ནམ་འདུ་ཤེས་མེད་པའམ། འདུ་ཤེས་མེད་འདུ་ཤེས་མེད་མིན་ཞེས་བྱ་བ་ནི་ཡུལ་འཛིན་པའི་དབྱེ་བའོ། །
2025-10-14 11:27:15,775 [INFO] Time taken to process commentary text: 0.01s
2025-10-14 11:27:15,775 [INFO] Processing commentary text: 27 ཇི་ཙམ་སེམས་ཅན་གྱི་ཁམས་སུ་གདགས་པས་བཏགས་པ་ཞེས་པ་ནི་མཚན་ཉིད་རྣམ་པ་གཉིས་པོ་དེ་ཉིད་ཀྱི་གནས་སྐབས་ཀྱི་སེམས་ཅན་གྱི་ཁམས་སངས་རྒྱས་སུ་བཏགས་པ་ཉིད་ངེས་པར་བསྟན་ཏོ། །
2025-10-14 11:27:16,179 [INFO] Time taken to process commentary text: 0.40s
2025-10-14 11:27:16,179 [INFO] Processing commentary text: ཐམས་ཅད་ཡོངས་སུ་མྱ་ངན་ལས་བཟླའོ་ཞེས་བྱ་བ་ནི་ཅི་ནས་ནུས་པ་མེད་པའི་དོན་དུ་གཉེར་བ་ཡིན་ནོ། །
2025-10-14 11:27:16,185 [INFO] Time taken to process commentary text: 0.01s
2025-10-14 11:27:16,185 [INFO] Processing commentary text: རིགས་ལས་ནི་ཇི་སྐད་བཤད་པའི་སྒོ་ང་ལས་སྐྱེས་པ་ལ་སོགས་པའི་རིགས་ཐམས་ཅད་ཀྱི་དབང་དུ་བྱས་ནས་སོ་ཞེས་དགོངས་ཀྱི། གྲངས་ལས་ནི་མ་ཡིན་ནོ། །
2025-10-14 11:27:16,380 [INFO] Time taken to process commentary text: 0.19s
2025-10-14 11:27:16,380 [INFO] Processing commentary text: དེ་བཞིན་དུ་ཡང་སྒོ་ང་ལས་སྐྱེས་པའམ་དྲོད་གཤེར་ལས་སྐྱེས་པ་རྣམས་དང་། འདུ་ཤེས་ཅན་དང་། འདུ་ཤེས་མེད་པ་དང་།  འདུ་ཤེས་མེད་འདུ་ཤེས་མེད་མིན་རྣམས་དབང་དུ་བྱས་པའི་ཕྱིར་ཅི་ནས་སེམས་ཅན་ཐམས་ཅད་ཡོངས་སུ་མྱ་ངན་ལས་འདས་པ་ལ་རྒྱུ་གསུམ་གྱིས་སྦྱར་བར་བྱ་སྟེ། མི་ཁོམ་པར་སྐྱེས་པ་རྣམས་དལ་བའི་དུས་སུ་འགྲོ་བའི་ཕྱིར་དང་། དལ་བར་སྐྱེས་པ་ཡོངས་སུ་མ་སྨིན་པ་རྣམས་ཡོངས་སུ་སྨིན་པར་བྱེད་པའི་ཕྱིར་དང་། ཡོངས་སུ་སྨིན་པ་རྣམས་གྲོལ་བར་བྱེད་པའི་ཕྱིར་རོ། །
2025-10-14 11:27:16,531 [INFO] Time taken to process commentary text: 0.15s
2025-10-14 11:27:16,531 [INFO] Processing commentary text: ཅི་ལས་ཤེ་ན། ལྷག་མ་མེད་པའི་མྱ་ངན་ལས་འདས་པའི་དབྱིངས་སུའོ་ཞེས་གསུངས་པ་ཡིན་ནོ། །
2025-10-14 11:27:16,637 [INFO] Time taken to process commentary text: 0.11s
2025-10-14 11:27:16,637 [INFO] Processing commentary text: མྱ་ངན་ལས་བཟླ་བ་མེད་དོ་ཞེས་བྱ་བ་ཉིད་དོ། །བཅོམ་ལྡན་འདས་ཀྱིས་རྣམ་གྲངས་ཀྱིས་ཀྱང་མྱ་ངན་ལས་འདས་པར་གསུངས་ཏེ། བསམ་གཏན་དང་པོ་ལ་སོགས་པ་དེའི་ཡོངས་སུ་སྤོང་བའི་དོན་དུའོ། །
2025-10-14 11:27:16,654 [INFO] Time taken to process commentary text: 0.02s
2025-10-14 11:27:16,654 [INFO] Processing commentary text: དེ་ནི་གཟུགས་བརྙན་གྱི་མིའི་རྣམ་པས་སངས་རྒྱས་རྣམས་ཀྱིས་གདུལ་བྱས་ཀྱང་སྟེ། ཤིན་ཏུ་བ་ཡང་ཐོབ་པར་བྱའོ། །ཅི་ལས་ན་ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་སུ་ཞེས་ནི་མ་གསུངས་སོ། །
2025-10-14 11:27:17,080 [INFO] Time taken to process commentary text: 0.43s
2025-10-14 11:27:17,080 [INFO] Processing commentary text: དེ་ནི་ཐུན་མོང་གི་འབྲས་བུ་སྟེ། རང་གི་སྔོན་གྱི་ལས་དང་སངས་རྒྱས་ཀྱི་མན་ངག་གི་འབྲས་བུ་ཡིན་པའི་ཕྱིར་རོ། །
2025-10-14 11:27:17,240 [INFO] Time taken to process commentary text: 0.16s
2025-10-14 11:27:17,240 [INFO] Processing commentary text: གཅིག་ཏུ་མཐར་ཐུག་པ་མ་ཡིན་ཀྱང་ལུས་ཅན་སྡུག་བསྔལ་བའི་ཁྱབ་པར་ཉིད་ལས་སོ་ཞེས་མྱ་ངན་ལས་འདས་པ་ལྷག་མ་དང་བཅས་པ་ནི་སྐྱེས་བུ་བྱེད་པའི་འབྲས་བུ་ཡིན་པ་ཉིད་ཀྱི་ཕྱིར་དང་། ཐུན་མོང་གི་འབྲས་བུ་ཡིན་པ་ཉིད་ཀྱི་ཕྱིར་དང་། ཤིན་ཏུ་བ་ཡིན་པ་ཉིད་ཀྱི་ཕྱིར་རོ། །ཤིན་ཏུ་མཐར་ཐུག་པ་མ་ཡིན་པའི་འབྲས་བུ་ཉིད་ལས་ཀྱང་ལྷག་མ་མེད་པ་ཞེས་བྱ་བ་ཉིད་དུ་བཤད་དོ། །
2025-10-14 11:27:18,882 [INFO] Time taken to process commentary text: 1.64s
2025-10-14 11:27:18,882 [INFO] Processing commentary text: དེ་ལྟར་སེམས་ཅན་ཚད་མེད་པ་ཡོངས་སུ་མྱ་ངན་ལས་བཟླས་ཀྱང་ཞེས་བྱ་བ་ནི་སྒོ་ང་ལས་སྐྱེས་པ་ལ་སོགས་པའི་རིགས་སོ་སོར་ཚད་མེད་པ་ཉིད་དུ་ཡོངས་སུ་སྟོན་ཏེ། སེམས་ཅན་འགའ་ཡང་མྱ་ངན་ལས་འདའ་བར་འགྱུར་བ་ནི་མ་ཡིན་ནོ་ཞེས་དགོངས་སོ།
2025-10-14 11:27:19,513 [INFO] Time taken to process commentary text: 0.63s
2025-10-14 11:27:19,513 [INFO] Processing commentary text: །བྱང་ཆུབ་སེམས་དཔའ་བདག་ཉིད་ཀྱིས་ཡོངས་སུ་མྱ་ངན་ལས་འདས་པར་གྱུར་ཞེས་བྱ་ན་འགའ་ཡང་མེད་དོ་ཞེས་བྱ་བ་དེ་ལ་གཏན་ཚིགས་ཅི་ཞེ་ན། གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་དེ་བྱང་ཆུབ་སེམས་དཔའ་ཞེས་སྨྲ་བར་མི་བྱའོ། །
2025-10-14 11:27:19,544 [INFO] Time taken to process commentary text: 0.03s
2025-10-14 11:27:19,544 [INFO] Processing commentary text: དགོངས་པ་ཅི་ཡིན་ཞེ་ན། གལ་ཏེ་བྱང་ཆུབ་སེམས་དཔའ་སེམས་ཅན་རྣམས་ལ་གཞན་དུ་འདུ་ཤེས་འཇུག་ན་བདག་ཏུ་འདུ་ཤེས་པས་དེ་བྱང་ཆུབ་སེམས་དཔའ་ཞེས་སྨྲ་བར་མི་བྱ་ལ།  གང་སེམས་ཅན་དུ་འདུ་ཤེས་འཇུག་པའམ་སྲོག་ཏུ་འདུ་ཤེས་སམ་གང་ཟག་ཏུ་འདུ་ཤེས་ཞེས་བྱ་བའི་དགོངས་པ་ཅི་ཡིན་ཞེ་ན། གང་གི་ཉོན་མོངས་པ་ཅན་གྱི་སེམས་ཅན་དང་། སྲོག་དང་། གང་ཟག་ཏུ་འཛིན་པའི་འདུ་ཤེས་འཇུག་པ་དེའི་བདག་ལ་ཡང་བདག་ཏུ་འདུ་ཤེས་ཤིང་། སེམས་ཅན་ལ་ཡང་སེམས་ཅན་དུ་འདུ་ཤེས་འཇུག་སྟེ། བྱང་ཆུབ་སེམས་དཔའ་ལ་ནི་བདག་ཏུ་ལྟ་བ་སྤངས་པ་ཉིད་ཀྱི་ཕྱིར་དེ་རྣམས་མི་འཇུག་གོ། །
2025-10-14 11:27:19,786 [INFO] Time taken to process commentary text: 0.24s
2025-10-14 11:27:19,787 [INFO] Processing commentary text: དེའི་ཕྱིར་འདུ་བྱེད་ཀྱི་མཚན་ཉིད་དུ་མཚུངས་པ་ཉིད་ཀྱིས་ན་བདག་དང་གཞན་མཉམ་པ་ཉིད་དུ་མོས་པ་གང་ཡིན་པའི་བྱང་ཆུབ་སེམས་དཔའ་དེ་ནི་སེམས་ཅན་དང་། སྲོག་དང་། གང་ཟག་ཏུ་འཛིན་པའི་ལྟ་བ་ཅན་མ་ཡིན་ནོ་ཞེས་བྱ་བ་འདི་ནི་འདིའི་དགོངས་པ་ཡིན་ནོ། །
2025-10-14 11:27:19,825 [INFO] Time taken to process commentary text: 0.04s
2025-10-14 11:27:19,825 [INFO] Processing commentary text: རབ་ཏུ་སྦྱོར་བའི་མཚན་ཉིད་བསྟན་པ། དེ་ལྟར་སེམས་བསྐྱེད་པར་མི་བྱའོ་ཞེས་བྱ་བ་འདིས་ནི་ཇི་ལྟར་བྱང་ཆུབ་སེམས་དཔས་འདུན་པ་དང་སྨོན་ལམ་གྱིས་གནས་པར་བྱ་བ་དེ་ཡོངས་སུ་བསྟན་པ་ཡིན་ནོ། །
2025-10-14 11:27:20,211 [INFO] Time taken to process commentary text: 0.39s
2025-10-14 11:27:20,211 [INFO] Processing commentary text: གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་དེ་བྱང་ཆུབ་སེམས་དཔའ་ཞེས་མི་བྱ་བ་འདིས་ནི་རྣལ་འབྱོར་ལ་མཉམ་པར་གཞག་པའི་དུས་སུ་ཇི་ལྟར་བསྒྲུབ་པར་བྱ་ཞེས་བྱ་བ་དེ་ཡོངས་སུ་བསྟན་ཏོ། །
2025-10-14 11:27:20,227 [INFO] Time taken to process commentary text: 0.02s
2025-10-14 11:27:20,227 [INFO] Processing commentary text: གང་སེམས་ཅན་དུ་འདུ་ཤེས་འཇུག་གམ། སྲོག་ཏུ་འདུ་ཤེས་འཇུག་གམ། གང་ཟག་ཏུ་འདུ་ཤེས་འཇུག་ན་དེ་བྱང་ཆུབ་སེམས་དཔའ་ཞེས་མི་བྱའོ་ཞེས་བྱ་བ་འདིས་ནི་རྣམ་པར་གཡེང་བ་ཚར་གཅོད་པའི་དུས་སུ་ཇི་ལྟར་སེམས་རབ་ཏུ་གཟུང་བར་བྱ་བ་དེ་ཡོངས་སུ་བསྟན་པ་ཡིན་ནོ། །
2025-10-14 11:27:20,259 [INFO] Time taken to process commentary text: 0.03s
2025-10-14 11:27:20,259 [INFO] Processing commentary text: ཇི་ལྟར་བྱང་ཆུབ་སེམས་དཔའ་རྣལ་འབྱོར་ལ་སྙོམས་པར་འཇུག་པའི་དུས་སམ་རྣམ་པར་གཡེང་བ་ཚར་གཅོད་པའི་དུས་སུ་སེམས་ཅན་དུ་འདུ་ཤེས་པ་མི་འཇུག་ན་དེ་ལྟ་བུའི་མཚན་ཉིད་དེས་ཤེས་པར་བྱ་བའི་གནས་སྐབས་སོ། །
2025-10-14 11:27:20,276 [INFO] Time taken to process commentary text: 0.02s
2025-10-14 11:27:20,276 [INFO] Processing commentary text: དེའི་ཕྱིར་སེམས་ཅན་འགའ་ཡང་ཡོངས་སུ་མྱ་ངན་ལས་འདས་པར་འགྱུར་བ་མེད་དོ་སྙམ་དུ་འདི་དག་ཡིད་ལ་མི་བྱ་བ་གཉིས་སུ་འགྱུར་རོ། །
2025-10-14 11:27:20,285 [INFO] Time taken to process commentary text: 0.01s
2025-10-14 11:27:20,285 [INFO] Processing commentary text: རབ་ཏུ་སྦྱོར་བའི་མཚན་ཉིད་ཀྱི་རྟེན་བསྟན་པ། སེམས་བསྐྱེད་པའི་དབང་དུ་བྱས་པ།བཤད་ཟིན་པའི་འདུན་པ་དང་སྨོན་ལམ་ལ་སོགས་པ་ནི་ཡོངས་སུ་འཛིན་པའི་རྟེན་ལ་རབ་ཏུ་སྦྱོར་བའི་མཚན་ཉིད་དོ། །
2025-10-14 11:27:20,700 [INFO] Time taken to process commentary text: 0.42s
2025-10-14 11:27:20,700 [INFO] Processing commentary text: རྟེན་གཞན་རྣམས་སུ་དེ་ཉིད་འདུན་པ་དང་སྨོན་ལམ་ལ་བརྟེན་ནས་ངེས་པར་འབྱུང་བར་འགྱུར་རོ་ཞེས་འདུན་པ་དང་སྨོན་ལམ་ལ་སོགས་པ་སླར་ཡང་རྒྱས་པར་བསྟན་པ་ཡིན་ནོ། །
2025-10-14 11:27:21,017 [INFO] Time taken to process commentary text: 0.32s
2025-10-14 11:27:21,017 [INFO] Processing commentary text: འདི་དག་ལས་གོང་གི་རྟེན་དེ་རྣམས་སུ་རྣམ་པ་ལྔ་རྣམས་ཀྱིས་ཇི་ལྟར་སྦྱོར་བ་རྣམ་པར་བཤད་པར་རིག་པར་བྱ་སྟེ། དོན་ཉམས་པ་དང་། མཚན་མ་ཙམ་ཡོངས་སུ་གྲགས་པ་དང་། གསལ་བར་བྱེད་པ་དང་། རྣམ་པར་འཇོག་པར་བྱེད་པ་དང་། ཡང་དག་པར་མཐོང་བར་བྱེད་པ་ལས་སོ། །
2025-10-14 11:27:21,643 [INFO] Time taken to process commentary text: 0.63s
2025-10-14 11:27:21,643 [INFO] Processing commentary text: དོན་ཉམས་པ་ནི་རྟེན་གྱི་མི་མཐུན་པའི་ཕྱོགས་སོ། །
2025-10-14 11:27:21,671 [INFO] Time taken to process commentary text: 0.03s
2025-10-14 11:27:21,672 [INFO] Processing commentary text: རྟེན་དེ་ཉིད་ཀྱི་མཚན་མ་ཙམ་ནི་ཡོངས་སུ་གྲགས་པ་ལས་སོ། །
2025-10-14 11:27:21,699 [INFO] Time taken to process commentary text: 0.03s
2025-10-14 11:27:21,699 [INFO] Processing commentary text: འདུན་པ་དང་སྨོན་ལམ་གྱིས་ནི་གསལ་བར་བྱེད་པ་ལས་སོ། །
2025-10-14 11:27:21,726 [INFO] Time taken to process commentary text: 0.03s
2025-10-14 11:27:21,726 [INFO] Processing commentary text: དོན་དམ་པའི་ནི་རྣམ་པར་འཇོག་པར་བྱེད་པ་ལས་སོ། །
2025-10-14 11:27:21,750 [INFO] Time taken to process commentary text: 0.02s
2025-10-14 11:27:21,750 [INFO] Processing commentary text: རྣལ་འབྱོར་ལ་སྙོམས་པར་འཇུག་པ་དང་། རྣམ་པར་གཡེང་བ་ཚར་གཅོད་པ་དག་ནི་ཡང་དག་པར་སྟོན་པར་བྱེད་པ་ལས་སོ། །
2025-10-14 11:27:21,884 [INFO] Time taken to process commentary text: 0.13s
2025-10-14 11:27:21,885 [INFO] Processing commentary text: དེ་ལ་ཕ་རོལ་ཏུ་ཕྱིན་པ་རྣམ་པར་དག་པའི་རྟེན་ལ་རེ་ཞིག་བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་བྱིན་ནོ་ཞེས་གང་གསུངས་པ་ཡིན་ཏེ། དེའི་དོན་ཉམས་པ་ནི་གནས་པ་ཉིད་མི་མཐུན་པའི་ཕྱོགས་སོ་ཞེས་གསུངས་པ་ཡིན་ནོ། །
2025-10-14 11:27:21,915 [INFO] Time taken to process commentary text: 0.03s
2025-10-14 11:27:21,915 [INFO] Processing commentary text: སྦྱིན་པ་བྱིན་ནོ་ཞེས་གང་གསུངས་པ་དེ་ནི་མཚན་མ་ཙམ་ཡོངས་སུ་གྲགས་པ་ལས་སོ། །
2025-10-14 11:27:21,921 [INFO] Time taken to process commentary text: 0.01s
2025-10-14 11:27:21,921 [INFO] Processing commentary text: ཕ་རོལ་ཏུ་ཕྱིན་པ་ལ་སྦྱོར་བའི་དབང་དུ་བྱས་པ། འདིར་སྦྱིན་པའི་རང་བཞིན་གྱིས་ཕ་རོལ་ཏུ་ཕྱིན་པ་དྲུག་པོ་ཐམས་ཅད་སྦྱིན་པ་རྣམ་པ་གསུམ་གྱི་དབང་དུ་བྱས་ནས་བསྡུས་པ་ཡིན་ཏེ། ཟང་ཟིང་གི་སྦྱིན་པས་ནི་སྦྱིན་པའི་ཕ་རོལ་ཏུ་ཕྱིན་པའོ། །
2025-10-14 11:27:21,956 [INFO] Time taken to process commentary text: 0.03s
2025-10-14 11:27:21,956 [INFO] Processing commentary text: མི་འཇིགས་པའི་སྦྱིན་པས་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པའོ། །
2025-10-14 11:27:21,962 [INFO] Time taken to process commentary text: 0.01s
2025-10-14 11:27:21,962 [INFO] Processing commentary text: ཆོས་ཀྱི་སྦྱིན་པས་ནི་བརྩོན་འགྲུས་དང་། བསམ་གཏན་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། བརྩོན་འགྲུས་མེད་ན་ཆོས་འཛིན་པ་དང་སྟོན་པ་ལ་སྐྱོ་བཞིན་པས་ཆོས་སྟོན་པར་མི་བྱེད་དོ། །
2025-10-14 11:27:21,982 [INFO] Time taken to process commentary text: 0.02s
2025-10-14 11:27:21,982 [INFO] Processing commentary text: བསམ་གཏན་མེད་ན་དད་པས་དབང་དུ་བྱ་བར་འདོད་པ་ཉིད་ཀྱིས་གྲང་བ་དང་ཚ་བ་མི་བཟོད་དེ། ཀུན་ནས་ཉོན་མོངས་པར་སྟོན་ཏོ། །
2025-10-14 11:27:22,296 [INFO] Time taken to process commentary text: 0.31s
2025-10-14 11:27:22,296 [INFO] Processing commentary text: ཤེས་རབ་མེད་ན་ཕྱིན་ཅི་ལོག་ཏུ་སྟོན་ཏེ་གང་ལས་ཉམས་པར་འགྱུར་ཞེས་བྱ་སྟེ། གསུམ་པོ་མེད་པ་མ་ཡིན་ན་ཆོས་ཀྱི་སྦྱིན་པ་ཕུན་སུམ་ཚོགས་པ་ཡིན་ནོ། །ཕ་རོལ་ཏུ་ཕྱིན་པ་དེ་རྣམས་ཀྱང་ཕ་རོལ་པ་དང་མཐོང་བའི་ཆོས་ཀྱི་འབྲས་བུ་རྣམ་པ་གཉིས་ཏེ། སྦྱིན་པའི་ཕ་རོལ་ཏུ་ཕྱིན་པས་ཕ་རོལ་གྱི་འབྲས་བུ་ལོངས་སྤྱོད་ཆེན་པོའོ། །
2025-10-14 11:27:23,724 [INFO] Time taken to process commentary text: 1.43s
2025-10-14 11:27:23,724 [INFO] Processing commentary text: ཚུལ་ཁྲིམས་ཀྱི་ཕ་རོལ་ཏུ་ཕྱིན་པས་བརྒྱ་བྱིན་ཉིད་དང་ཚངས་པ་ཉིད་ལ་སོགས་པའི་ལུས་ཕུན་སུམ་ཚོགས་པའོ། །བཟོད་པའི་ཕ་རོལ་ཏུ་ཕྱིན་པས་ཕྱོགས་ཆེ་བ་དང་འཁོར་ཆེ་བའོ། །
2025-10-14 11:27:24,087 [INFO] Time taken to process commentary text: 0.36s
2025-10-14 11:27:24,087 [INFO] Processing commentary text: བརྩོན་འགྲུས་ཀྱི་ཕ་རོལ་ཏུ་ཕྱིན་པས་ནི་ལོངས་སྤྱོད་ལ་སོགས་པ་རྒྱུན་མི་འཆད་པའོ། །
2025-10-14 11:27:24,214 [INFO] Time taken to process commentary text: 0.13s
2025-10-14 11:27:24,214 [INFO] Processing commentary text: བསམ་གཏན་གྱི་ཕ་རོལ་ཏུ་ཕྱིན་པས་ནི་གནོད་པ་མེད་པ་སྒྲུབ་པོ། །
2025-10-14 11:27:24,246 [INFO] Time taken to process commentary text: 0.03s
2025-10-14 11:27:24,246 [INFO] Processing commentary text: ཤེས་རབ་ཀྱི་ཕ་རོལ་ཏུ་ཕྱིན་པས་ནི་དབང་པོ་ཐམས་ཅད་རྣོ་ཞིང་བདེ་བ་དང་། ཡིད་བདེ་བ་མང་བ་དང་། སྐྱེ་བོའི་ཚོགས་ཆེན་པོ་ལ་དབང་སྒྱུར་བ་ཉིད་དོ། །མཐོང་བའི་ཆོས་ཀྱི་ནི་ཐམས་ཅད་ལྷག་པར་དད་པ་དང་། མཐོང་བའི་ཆོས་ལ་མྱ་ངན་ལས་འདས་པའོ། །
2025-10-14 11:27:24,912 [INFO] Time taken to process commentary text: 0.67s
2025-10-14 11:27:24,912 [INFO] Processing commentary text: དེ་ལ་གལ་ཏེ་བྱང་ཆུབ་སེམས་དཔའ་ཕ་རོལ་གྱི་སྦྱིན་པའི་འབྲས་བུ་དོན་དུ་གཉེར་བཞིན་པས་སྦྱིན་པ་ནི་དངོས་པོ་ལ་གནས་པས་སྦྱིན་པ་ཡིན་ཏེ། སྦྱིན་བྱའི་དངོས་པོ་དང་། དེ་ལྟ་བུའི་འབྲས་བུའི་དངོས་པོ་ལ་གནས་པ་ཉིད་ཀྱི་ཕྱིར་རོ། །དེ་བས་ན་དངོས་པོ་ལ་མི་གནས་པར་སྦྱིན་པ་སྦྱིན་ནོ་ཞེས་གསུངས་པ་ཡིན་ནོ། །
2025-10-14 11:27:24,991 [INFO] Time taken to process commentary text: 0.08s
2025-10-14 11:27:24,992 [INFO] Processing commentary text: ཡང་ན་ཕ་རོལ་གྱི་ཚུལ་ཁྲིམས་ལ་སོགས་པའི་འབྲས་བུ་དོན་དུ་གཉེར་བཞིན་པས་སྦྱིན་པ་བྱིན་ན་འགའ་ཞིག་ལ་གནས་པས་སྦྱིན་པ་ཡིན་ཏེ། དེ་བས་ན་ཅི་ལ་ཡང་མི་གནས་པར་སྦྱིན་པ་སྦྱིན་ནོ་ཞེས་པ་ཡིན་ནོ། །ཚུལ་ཁྲིམས་ལ་སོགས་པའི་འབྲས་བུ་མང་བ་ཉིད་དུ་བྱེ་བྲག་མེད་པས་ཅི་ལ་ཡང་གི་སྒྲ་བརྗོད་དོ། །
2025-10-14 11:27:25,043 [INFO] Time taken to process commentary text: 0.05s
2025-10-14 11:27:25,043 [INFO] Processing commentary text: ཡང་ན་མཐོང་བའི་ཆོས་ཀྱི་འབྲས་བུ་དད་པས་དབང་དུ་བྱེད་པ་དོན་དུ་གཉེར་བཞིན་པས་སྦྱིན་ན་ནི་གཟུགས་དང་། སྒྲ་དང་། དྲི་དང་། རོ་དང་། རེག་བྱ་ལ་གནས་པས་སྦྱིན་པ་ཡིན་ཏེ། དེ་བས་ན་གཟུགས་ལ་ཡང་མི་གནས་པར་ཞེས་བྱ་བ་དེ་ལྟ་བུ་ལ་སོགས་པ་གསུངས་སོ། །
2025-10-14 11:27:25,079 [INFO] Time taken to process commentary text: 0.04s
2025-10-14 11:27:25,079 [INFO] Processing commentary text: ཡང་ན་མཐོང་བའི་ཆོས་ལ་མྱ་ངན་ལས་འདས་པ་དོན་དུ་གཉེར་བཞིན་པས་སྦྱིན་ན་ནི་ཆོས་ལ་གནས་པས་སྦྱིན་པ་ཡིན་ཏེ། དེ་བས་ན་ཆོས་ལ་ཡང་མི་གནས་པར་སྦྱིན་པ་སྦྱིན་ནོ་ཞེས་གསུངས་པ་ཡིན་ནོ། །
2025-10-14 11:27:25,099 [INFO] Time taken to process commentary text: 0.02s
2025-10-14 11:27:25,099 [INFO] Processing commentary text: སྦྱིན་པ་སྦྱིན་པར་བྱའོ་ཞེས་མཚོན་པར་བྱེད་པ་གང་གསུངས་པ་འདིས་ནི་སྦྱིན་པ་ལ་འདུན་པ་དང་སྨོན་ལམ་དག་གསུངས་པ་ཡིན་ནོ། ། མི་གནས་པར་སྦྱིན་པ་སྦྱིན་ནོ་ཞེས་གང་གསུངས་པའི་མི་གནས་པ་ཉིད་ནི་དོན་དམ་པ་རྣམ་པར་གཞག་པ་ཡིན་ནོ། །
2025-10-14 11:27:25,134 [INFO] Time taken to process commentary text: 0.03s
2025-10-14 11:27:25,134 [INFO] Processing commentary text: དེ་ལ་མི་གནས་པ་ཉིད་ཀྱིས་ནི་ཇི་ལྟ་བ་བཞིན་དུ་བསྒོམ་པར་བྱ་བའི་དོན་དམ་པ་ཡོངས་སུ་གསལ་བར་བྱེད་ལ།  དངོས་པོ་ལ་སོགས་པ་ལ་མི་གནས་པ་ཉིད་ཀྱིས་ནི་ཇི་སྙེད་བསྒོམ་པ་ཉིད་དེ། ཅི་ནས་བྱང་ཆུབ་སེམས་དཔས་མཚན་མར་འདུ་ཤེས་པ་ལ་ཡང་མི་གནས་པར་སྦྱིན་པ་སྦྱིན་ནོ་ཞེས་གང་གསུངས་པ་ཡིན་ནོ། །
2025-10-14 11:27:25,177 [INFO] Time taken to process commentary text: 0.04s
2025-10-14 11:27:25,177 [INFO] Processing commentary text: མི་གནས་པ་ཞེས་བྱ་བ་ནི་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་བསྟན་པ་ཡིན་ཏེ། དུས་དེར་མཚན་མར་འདུ་ཤེས་པ་ལ་མི་གནས་པ་ཡིན་ནོ། །དེ་ལྟར་མི་གནས་པ་ལ་སྦྱོར་བཞིན་པའི་བྱང་ཆུབ་སེམས་དཔའ་ལ་ལ་བསོད་ནམས་ལ་ལྟོས་པ་དང་བཅས་པ་ཉིད་ཀྱིས་སྤྲོ་བ་མེད་པའམ། སྤྲོ་བས་དོན་དུ་གཉེར་བའི་ཆ་ཡང་རུང་སྟེ། མི་གནས་པར་སྦྱིན་པ་སྦྱིན་པའི་བསོད་ནམས་ཀྱི་ཕུང་པོ་ཆེ་བ་ཉིད་ཡོངས་སུ་སྟོན་ཏེ།  རྣམ་པ་གསུམ་གྱིས་ནམ་མཁའ་དང་མཚུངས་སོ། །ཐམས་ཅད་དུ་འགྲོ་བ་ཉིད་ཀྱིས་ནི་གནས་པའམ་མི་གནས་པ་ཡང་རུང་སྟེ་བསོད་ནམས་འབྱུང་བར་མཐུན་པ་ལས་སོ། །
2025-10-14 11:27:25,477 [INFO] Time taken to process commentary text: 0.30s
2025-10-14 11:27:25,478 [INFO] Processing commentary text: ཡངས་པ་ཉིད་ཀྱིས་ནི་མཆོག་གི་ཁྱད་པར་ལས་སོ། །མི་ཟད་པས་ནི་མཐའ་ཡས་པའི་སྦྱིན་པ་ལས་སོ། །
2025-10-14 11:27:25,485 [INFO] Time taken to process commentary text: 0.01s
2025-10-14 11:27:25,485 [INFO] Processing commentary text: གཟུགས་སྐུ་ཐོབ་པར་འདུན་པའི་དབང་དུ་བྱས་པ། གཟུགས་ཀྱི་སྐུ་ཐོབ་པར་འདུན་པའི་རྟེན་སླར་ཡང་། རབ་འབྱོར་འདི་ཇི་སྙམ་དུ་སེམས། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟའམ་ཞེས་བྱ་བ་ལ། དོན་ཉམས་པ་ལས་ནི་གཟུགས་ཀྱི་སྐུ་ལ་དེ་བཞིན་གཤེགས་པར་མངོན་པར་ང་རྒྱལ་བ་མི་མཐུན་པའི་ཕྱོགས་ཡིན་པར་སྟོན་ཏེ།  དགེ་བའི་བཤེས་གཉེན་ཅི་འདྲ་བ་ཞིག་གིས་ཡོངས་སུ་ཟིན་ན་སྟེ་ཅི་འདྲ་བས་ཤེ་ན། གནས་བརྟན་རབ་འབྱོར་གྱིས་མ་ལགས་སོ་ཞེས་སྨྲས་པ་ཡིན་ཏེ།  བཅོམ་ལྡན་འདས་ཀྱིས་ཡོངས་སུ་རྒྱས་པར་མཛད་པ་ནི། རབ་འབྱོར་ཇི་ཙམ་དུ་མཚན་ཕུན་སུམ་ཚོགས་པ་དེ་ཙམ་དུ་བརྫུན་ནོ་ཞེས་བྱ་བ་འདིས་ནི་འདུན་པ་དང་སྨོན་ལམ་མོ། །
2025-10-14 11:27:25,847 [INFO] Time taken to process commentary text: 0.36s
2025-10-14 11:27:25,847 [INFO] Processing commentary text: འདི་ལ་དོན་ནི་དོན་དམ་པ་རྣམ་པར་གཞག་པར་སྟོན་པ་ཡིན་ཏེ། དོན་དམ་པར་མཚན་ཕུན་སུམ་ཚོགས་པ་ནི་བརྫུན་ཏེ། མཚན་ཕུན་སུམ་ཚོགས་པ་མེད་པ་ནི་མི་བརྫུན་ནོ་ཞེས་བྱ་བས་སོ། །
2025-10-14 11:27:25,881 [INFO] Time taken to process commentary text: 0.03s
2025-10-14 11:27:25,881 [INFO] Processing commentary text: དེ་ལྟར་དེ་བཞིན་གཤེགས་པ་ལ་མཚན་དང་མཚན་མེད་པར་བལྟའོ་ཞེས་བྱ་བས་ནི་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་ཡང་དག་པར་སྟོན་པ་ཡིན་ཏེ། དེའི་ཚེ་མཚན་རྣམས་ནི་མཚན་མ་ཡིན་པ་ཉིད་དུ་བལྟ་བར་བྱའོ། །
2025-10-14 11:27:25,919 [INFO] Time taken to process commentary text: 0.04s
2025-10-14 11:27:25,919 [INFO] Processing commentary text: བསྟན་པའི་ཆོས་ཀྱི་སྐུ་ཐོབ་པར་འདུན་པའི་རྟེན་ལ་སེམས་ཅན་གང་ལ་ལ་དག་འདི་ལྟ་བུའི་འདུ་ཤེས་སྐྱེད་པར་འགྱུར་བ་མཆིས་སམ་ནི་གང་དེ་ལྟ་བུའི་ཚུལ་གྱི་མདོ་སྡེའི་མཐའི་ཚིག་རྣམས་ལ་ཞེས་པའོ། །
2025-10-14 11:27:25,964 [INFO] Time taken to process commentary text: 0.04s
2025-10-14 11:27:25,964 [INFO] Processing commentary text: དེ་ལ་མདོ་སྡེའི་ཚིག་རྣམས་ནི་འཆད་པར་འགྱུར་བ་རྣམས་ལ་ཞེས་བྱ་བའི་དོན་དུ་རིགས་པར་བྱའོ། །ཚིག་ཇི་ལྟ་བུ་རྣམས་སུ་ཞེ་ན། གང་དོན་བདུན་གྱི་ཚིག་ཅེས་གསུངས་པ་རྣམས་སོ། །
2025-10-14 11:27:26,009 [INFO] Time taken to process commentary text: 0.04s
2025-10-14 11:27:26,009 [INFO] Processing commentary text: གནས་བརྟན་རབ་འབྱོར་གྱིས་མ་འོངས་པའི་དུས་སུ་འབྱུང་བའི་འདུ་ཤེས་སྐྱེད་པར་བྱེད་པའི་བྱང་ཆུབ་སེམས་དཔའ་རྣམས་ཀྱི་འབྱུང་བ་ཉིད་དོ། །འབྱུང་བར་འགྱུར་བ་མ་ཡིན་པ་དེ་དགག་པ་མཛད་ནས་འབྱུང་བར་འགྱུར་རོ་ཞེས་བཅོམ་ལྡན་འདས་ཀྱིས་གསུངས་ཏེ། ཆོས་རྣམ་པར་འཇིག་པ་ཡང་སྒྲུབ་པ་ཡོངས་སུ་ཉམས་པར་རིག་པར་བྱ་སྟེ། དེ་རྣམས་སུ་ཇི་ལྟ་བུ་བསྒྲུབ་པས་ཤེ་ན། རྒྱུ་ཇི་ལྟ་བུ་ཀུན་དུ་འབྱུང་བས་མཚན་ཕུན་སུམ་ཚོགས་པའི་རྒྱུ་ཙམ་ཡོངས་སུ་བསྒྲགས་པ་ལས་དེ་བཞིན་གཤེགས་པའི་གཟུགས་ཀྱི་སྐུ་ཡོངས་སུ་བསྟན་པ་ཡིན་ཏེ། བསོད་ནམས་ཡོངས་སུ་བཟུང་བས་ཞེས་འབྲེལ་ཏོ། །
2025-10-14 11:27:26,560 [INFO] Time taken to process commentary text: 0.55s
2025-10-14 11:27:26,560 [INFO] Processing commentary text: ཇི་ལྟ་བུའི་ཡང་དག་པའི་འདུ་ཤེས་ཀྱིས་འདུ་ཤེས་ཅན་འབྱུང་བར་འགྱུར་བ་ཡིན་པ་སྟེ། བཅོམ་ལྡན་འདས་ཀྱིས་ཡོངས་སུ་བསྟན་ཏོ། །
2025-10-14 11:27:26,574 [INFO] Time taken to process commentary text: 0.01s
2025-10-14 11:27:26,574 [INFO] Processing commentary text: ཚུལ་ཁྲིམས་དང་ལྡན་པ། ཡོན་ཏན་དང་ལྡན་པ། ཤེས་རབ་དང་ལྡན་པ་ཞེས་བྱ་བས་ལྷག་པའི་ཚུལ་ཁྲིམས་ལ་སོགས་པའི་བསླབ་པ་གསུམ་གྱི་སྒྲུབ་པ་ཡོངས་སུ་བསྟན་ཏེ། ཡོན་ཏན་སྨོས་པ་ནི་འདོད་པ་ཆུང་བ་ལ་སོགས་པའི་ཡོན་ཏན་སྔོན་དུ་འགྲོ་བའི་ཏིང་ངེ་འཛིན་སྨོས་པ་ཡིན་ནོ། །
2025-10-14 11:27:26,646 [INFO] Time taken to process commentary text: 0.07s
2025-10-14 11:27:26,646 [INFO] Processing commentary text: སངས་རྒྱས་བརྒྱ་སྟོང་མང་པོ་ལ་དེ་རྣམས་ཀྱིས་བསྙེན་བཀུར་བ་འབྱུང་བར་འགྱུར་རོ་ཞེས་བྱ་བ་རྒྱ་ཆེན་པོས་རྒྱུ་ཀུན་དུ་འབྱུང་བ་ཡོངས་སུ་བསྒྲགས་པ་ཡིན་ནོ། །
2025-10-14 11:27:26,684 [INFO] Time taken to process commentary text: 0.04s
2025-10-14 11:27:26,685 [INFO] Processing commentary text: སེམས་གཅིག་ཏུ་རབ་ཏུ་དང་བ་ཡང་རེ་ཞིག་གང་ཞིག་བཤད་པ་དེ་རྣམས་ལས་དང་པོ་ཉིད་དུ་གང་དག་འབྱུང་བའི་འདུ་ཤེས་སྐྱེད་པར་འགྱུར་བ་ཞེས་བྱའོ། །
2025-10-14 11:27:26,704 [INFO] Time taken to process commentary text: 0.02s
2025-10-14 11:27:26,704 [INFO] Processing commentary text: དེ་བཞིན་གཤེགས་པས་དེ་དག་མཁྱེན་ཏོ་ཞེས་བྱ་བ་ནི་དེ་རྣམས་ཀྱི་མིང་དང་། ལུས་དང་། ཤེས་པ་དང་། ལྟ་བ་རྣམས་དེ་བཞིན་གཤེགས་པས་སོ། །གཟུགས་ཀྱི་སྐུ་མཐོང་བ་ལས་གནས་པ་དང་རྒྱུ་བ་ཐམས་ཅད་དོ་སྙམ་པའི་བསམ་པ་མཁྱེན་པ་ལ་བརྟེན་ནས་ལྟ་བ་རྣམས་ཏེ། འདི་དག་གིས་ནི་དགེ་བའི་བཤེས་གཉེན་གྱིས་ཡོངས་སུ་བཟུང་བར་བསྟན་ལ། དེ་དག་ཐམས་ཅད་ནི་བསོད་ནམས་ཀྱི་ཕུང་པོ་དཔག་ཏུ་མེད་པ་ཞེས་བྱ་བ་འདིས་བསོད་ནམས་ཀྱིས་ཡོངས་སུ་བཟུང་བར་བསྟན་ཏོ། །
2025-10-14 11:27:26,977 [INFO] Time taken to process commentary text: 0.27s
2025-10-14 11:27:26,977 [INFO] Processing commentary text: དེ་ལ་རབ་ཏུ་བསྒྲུབ་ཅིང་བསོད་ནམས་བསྐྱེད་པའི་དུས་སུ་ཡོངས་སུ་བཟུང་བར་འདོད་དེ། དེ་འགགས་པའི་དུས་སུ་ས་བོན་ཡོངས་སུ་འཛིན་པའི་ཕྱིར་རོ། ། བྱང་ཆུབ་སེམས་དཔའ་དེ་རྣམས་ནི་སེམས་ཅན་དུ་འདུ་ཤེས་པ་འཇུག་པར་མི་འགྱུར་བ་ནས་ ཇི་སྲིད་གལ་ཏེ་ཆོས་མེད་པའི་འདུ་ཤེས་འཇུག་ན་དེ་ཉིད་དེ་དག་གི་བདག་ཏུ་འཛིན་པར་འགྱུར་ཞེས་བྱ་བས་ནི་དེ་རྣམས་ཀྱི་ཡང་དག་པའི་འདུ་ཤེས་བསྟན་ཏོ། །
2025-10-14 11:27:27,194 [INFO] Time taken to process commentary text: 0.22s
2025-10-14 11:27:27,194 [INFO] Processing commentary text: ལོག་པར་འཛིན་པ་ལྔའི་གཉེན་པོར་ཏེ།  ལོག་པར་འཛིན་པ་ལྔ་པོ་ཇི་ལྟ་བུ་ཞེ་ན། གཞན་མུ་སྟེགས་བྱེད་དག་ཆོས་འདི་ལ་དང་། སོ་སོའི་སྐྱེ་བོ་དང་། ཉན་ཐོས་དང་། བྱང་ཆུབ་སེམས་དཔའ་མངོན་པའི་ང་རྒྱལ་ཅན་དང་། འཇིག་རྟེན་པ་ཐུན་མོང་པའི་འདུ་ཤེས་སུ་ལྟུང་བ་རྣམས་སམ། འདུ་ཤེས་མེད་པར་ལྟུང་བ་རྣམས་ཀྱང་སྟེ། དང་པོ་ནི་བདག་ཏུ་འདུ་ཤེས་འཇུག་ལ། གཉིས་པ་ནི་ཆོས་སུ་འདུ་ཤེས་ཤིང་། གསུམ་པ་ནི་ཆོས་མ་ཡིན་པར་འདུ་ཤེས་པ་སྟེ།  ཆོས་ལ་དངོས་པོར་འདུ་ཤེས་པས་ཆོས་ཀྱི་དངོས་པོ་མེད་པ་ནི་འདིར་ཆོས་མ་ཡིན་པར་འདོད་དོ། །
2025-10-14 11:27:27,602 [INFO] Time taken to process commentary text: 0.41s
2025-10-14 11:27:27,602 [INFO] Processing commentary text: བཞི་པའི་འདུ་ཤེས་འཇུག་པ་དང་། ལྔ་པའི་འདུ་ཤེས་མེད་པ་སྟེ། བྱང་ཆུབ་སེམས་དཔའ་དེ་རྣམས་ནི་འདི་དག་ཐམས་ཅད་ལ་འདུ་ཤེས་འཇུག་པར་མི་འགྱུར་རོ། །
2025-10-14 11:27:27,619 [INFO] Time taken to process commentary text: 0.02s
2025-10-14 11:27:27,620 [INFO] Processing commentary text: དེའི་ཕྱིར་ཚུལ་ཁྲིམས་དང་ལྡན་པ་འབྱུང་བར་འགྱུར་བ་ནས་ཇི་སྲིད་བསོད་ནམས་ཀྱི་ཕུང་པོ་དཔག་ཏུ་མེད་པ་འབྱུང་བར་འགྱུར་རོ་ཞེས་ཉེ་བར་སྟོན་ཏོ། །
2025-10-14 11:27:27,640 [INFO] Time taken to process commentary text: 0.02s
2025-10-14 11:27:27,640 [INFO] Processing commentary text: དེ་ཅིའི་ཕྱིར་ཞེ་ན་ཞེས་གསུངས་པའི་ཕྱིར་གང་དང་གང་ལོག་པར་འཛིན་པ་ནི་ཆོས་དང་ཆོས་མེད་པའི་འདུ་ཤེས་འཇུག་པར་འགྱུར་བ་ཡིན་ནོ། །
2025-10-14 11:27:27,657 [INFO] Time taken to process commentary text: 0.02s
2025-10-14 11:27:27,659 [INFO] Processing commentary text: བདག་མེད་པ་ལ་སོགས་པའི་འདུ་ཤེས་ཉིད་མི་འཇུག་པ་གང་ཡིན་པ་དེ་ཡང་བདག་ལ་སོགས་པའི་འདུ་ཤེས་ཏེ། དེ་དག་གིས་བག་ལ་ཉལ་མ་སྤངས་པའི་ཕྱིར་འདི་ཉིད་བདག་ཏུ་འཛིན་པ་ཡིན་ཏེ། དེས་ན་གལ་ཏེ་བྱང་ཆུབ་སེམས་དཔའ་དེ་དག་ཆོས་སུ་འདུ་ཤེས་འཇུག་ན་དེ་ཉིད་དེ་དག་གི་བདག་ཏུ་འཛིན་པར་འགྱུར།  གལ་ཏེ་ཆོས་མ་ཡིན་པར་འདུ་ཤེས་ཞེས་རྒྱས་པར་ལྷག་མ་རྣམས་ཀྱང་བདག་ལ་སོགས་པའི་འདུ་ཤེས་འཇུག་པར་གསུངས་པ་ཡིན་ནོ། །ཉིད་ཅེས་མ་བརྗོད་ན་ཡང་དེ་ཉིད་དེ་དག་གིས་བདག་ཏུ་འཛིན་པར་འགྱུར་རོ་ཞེས་པའོ། །
2025-10-14 11:27:28,007 [INFO] Time taken to process commentary text: 0.35s
2025-10-14 11:27:28,007 [INFO] Processing commentary text: དེ་ལ་རང་གི་རྒྱུད་དུ་ཡོངས་སུ་གཅོད་པའི་འཛིན་པ་ནི་བདག་ཏུ་འདུ་ཤེས་པར་རིག་པར་བྱ་ལ།  བདག་གི་བ་ཡོད་པ་ཉིད་དུ་འཛིན་པ་ནི་སེམས་ཅན་འདུ་ཤེས་པའོ། །བདག་ཚེ་ཇི་སྲིད་པར་གནས་པར་འཛིན་པ་ནི་སྲོག་ཏུ་འདུ་ཤེས་པའོ། །ཡང་ནས་ཡང་དུ་འགྲོ་བ་རྣམས་སུ་འགྲོ་བར་འཛིན་པ་ནི་གང་ཟག་ཏུ་འདུ་ཤེས་པའོ། །དེ་དག་ལ་ཡང་དག་པའི་འདུ་ཤེས་བསྐྱེད་པར་འགྱུར་བ་ཞེས་བྱའོ། །
2025-10-14 11:27:28,180 [INFO] Time taken to process commentary text: 0.17s
2025-10-14 11:27:28,181 [INFO] Processing commentary text: དོན་ཉམས་པ་ལས་ནི་འཆད་པར་འགྱུར་བའི་མདོ་སྡེའི་ཚིག་རྣམས་ལ་ཡང་དག་པ་མ་ཡིན་པའི་འདུ་ཤེས་ནི་མི་མཐུན་ཕྱོགས་ཡིན་པར་སྟོན་ཏེ། རྒྱུ་ཙམ་ཡོངས་སུ་བརྗོད་པ་ལས་ནི་བསྟན་པའི་ཆོས་ཀྱི་སྐུ་ཡོངས་སུ་སྟོན་ཏོ། །
2025-10-14 11:27:28,233 [INFO] Time taken to process commentary text: 0.05s
2025-10-14 11:27:28,233 [INFO] Processing commentary text: ཆོས་སྐུ་ཐོབ་པར་འདུན་པའི་དབང་དུ་བྱས་པ། བསྟན་པའི་ཆོས་སྐུ། ཡང་དག་པའི་འདུ་ཤེས་བསྐྱེད་ཅེས་བྱ་བ་འདི་ཉིད་ཀྱིས་དེ་བསྐྱེད་པའི་འདུན་པ་དང་སྨོན་ལམ་སྟོན་པ་ཡིན་ནོ། །དེ་དག་གི་བདག་ཏུ་འདུ་ཤེས་པ་འཇུག་པར་མི་འགྱུར་ཞེས་བྱ་བས་ནི་དོན་དམ་པ་རྒྱས་པར་རྣམ་པར་འཇོག་པར་བྱེད་དོ། །
2025-10-14 11:27:28,319 [INFO] Time taken to process commentary text: 0.09s
2025-10-14 11:27:28,319 [INFO] Processing commentary text: ཡང་རབ་འབྱོར་ཆོས་སུ་བཟུང་བར་མི་བྱ་ཞིང་ཆོས་མ་ཡིན་པར་ཡང་ཞེས་བྱ་བ་ནི་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་སྟོན་པར་བྱེད་དེ། དེའི་ཚེ་ཆོས་མ་ཡིན་པར་འཛིན་པ་དང་ཆོས་མ་ཡིན་པ་མ་ཡིན་པར་འཛིན་པ་གཉི་ག་ཆོས་བདག་མེད་པ་ལ་རྣམ་པར་རྟོག་པ་ཡིན་པའི་ཕྱིར་རོ་ཞེས་བྱ་བའི་དོན་ཏེ། དེ་ནི་བསྟན་པའི་ཆོས་ཀྱི་སྐུའོ། ། དེ་བས་ན་འདི་སེམས་ཅན་གྱི་ཆེད་དུ་དེ་བཞིན་གཤེགས་པས་གསུངས་སོ། །
2025-10-14 11:27:28,569 [INFO] Time taken to process commentary text: 0.25s
2025-10-14 11:27:28,569 [INFO] Processing commentary text: ཆོས་ཀྱི་རྣམ་གྲངས་གཟིངས་ལྟ་བུར་ཤེས་པ་རྣམས་ཀྱིས་ཆོས་ཀྱང་སྤང་བར་བྱ་ན་སྟེ། ཡང་དག་པའི་འདུ་ཤེས་བསྐྱེད་པའི་སྔ་རོལ་ཉིད་དུ་ཆོས་མ་ཡིན་པ་སྟེ་འདི་དག་བསྟན་ཏོ་ཞེས་བྱ་བ་མདོར་བསྡུ་ན་ཡང་དག་པའི་འདུ་ཤེས་ཀྱིས་བསྟན་པའི་ཆོས་ཀྱི་སྐུ་ལ་བྱང་ཆུབ་སེམས་དཔས་ཐོབ་པར་འདུན་པར་བྱའོ་ཞེས་ཡོངས་སུ་བསྟན་ཏོ། །
2025-10-14 11:27:28,714 [INFO] Time taken to process commentary text: 0.15s
2025-10-14 11:27:28,714 [INFO] Processing commentary text: རྟོགས་པའི་ཆོས་སྐུ། ཡེ་ཤེས་ཀྱི་རང་བཞིན་གྱི་རྟོགས་པའི་ཆོས་ཀྱི་སྐུ་ཐོབ་པར་འདུན་པའི་རྟེན་ནི་རབ་འབྱོར་དེ་ཇི་སྙམ་སེམས། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་ཞེས་གསུངས་པ་ཡིན་ཏེ། འདིས་དོན་ཉམས་པ་ལས་ནི་རྟོགས་པར་བྱ་བའི་བྱང་ཆུབ་ཏུ་ལྷག་པར་འཛིན་པ་ནི་མི་མཐུན་པའི་ཕྱོགས་སུ་སྟོན་ཏེ། ཆོས་བསྟན་པས་དེ་རྫོགས་པའི་བྱང་ཆུབ་ཏུ་འཛིན་ཞེས་བྱའོ། །
2025-10-14 11:27:29,074 [INFO] Time taken to process commentary text: 0.36s
2025-10-14 11:27:29,074 [INFO] Processing commentary text: དེའི་ཕྱིར་ཆོས་གང་ཡང་བསྟན་ཏམ་ཞེས་གསུངས་པ་ཡིན་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བྱ་བའིའོ། །རྒྱུ་ཙམ་ཡོངས་སུ་བརྗོད་པ་ལས་ནི་རྟོགས་པའི་ཆོས་ཀྱི་སྐུའོ་ཞེས་བསྟན་ཏོ། །
2025-10-14 11:27:29,135 [INFO] Time taken to process commentary text: 0.06s
2025-10-14 11:27:29,135 [INFO] Processing commentary text: མ་ལགས་སོ་ཞེས་པས་ནི་གནས་བརྟན་རབ་འབྱོར་གྱིས་སངས་རྒྱས་ཀྱི་དགོངས་པ་སྨྲས་པ་ཡིན་ཏེ། ཀུན་རྫོབ་ཏུ་བྱང་ཆུབ་ཏུ་འཛིན་པ་དང་བྲལ་བའི་འདུན་པ་དང་སྨོན་ལམ་སྟོན་ཏེ། རྣམ་གྲངས་ཀྱིས་ན་འདི་དག་གཉི་ག་ཡང་ཡོད་དོ་ཞེས་དགོངས་སོ། །བཅོམ་ལྡན་འདས་ཀྱིས་གསུངས་པ་དེས་ན་འདི་དག་གཉི་ག་ཡང་ཡོད་པ་མ་ཡིན་ནོ་ཞེས་བསྟན་ཏོ། །
2025-10-14 11:27:29,346 [INFO] Time taken to process commentary text: 0.21s
2025-10-14 11:27:29,346 [INFO] Processing commentary text: བཅོམ་ལྡན་འདས་ཀྱིས་གསུངས་པའི་དོན་བདག་གིས་ཇི་ལྟར་འཚལ་བ་ལྟར་ན་ཞེས་གསུངས་པ་སྟེ། དེ་ཅིའི་སླད་དུ་ཞེ་ན། དེ་བཞིན་གཤེགས་པས་ཆོས་གང་བསྟན་པ་ཞེས་གང་གསུངས་པ་ཡིན་ནོ། །
2025-10-14 11:27:29,408 [INFO] Time taken to process commentary text: 0.06s
2025-10-14 11:27:29,408 [INFO] Processing commentary text: བཟུང་དུ་མ་མཆིས་པ་དང་། བརྗོད་དུ་མ་མཆིས་པ། དེ་ནི་ཆོས་ཀྱང་མ་ལགས། ཆོས་མ་མཆིས་པ་ཡང་མ་ལགས་ཞེས་བྱ་བ་འདིས་ནི་དོན་དམ་པ་རྣམ་པར་འཇོག་སྟེ། ཆོས་བསྟན་པ་རྟོགས་པའི་ཕྱིར་བྱང་ཆུབ་ཀྱིའོ། །
2025-10-14 11:27:29,498 [INFO] Time taken to process commentary text: 0.09s
2025-10-14 11:27:29,498 [INFO] Processing commentary text: ཆོས་ཉིད་ཀྱི་དབང་དུ་བྱས་ནས་དོན་དམ་པ་རྣམ་པར་འཇོག་སྟེ། དེ་ལ་བཟུང་དུ་མེད་པ་ནི་མཉན་དུ་མེད་པའོ། །
2025-10-14 11:27:29,539 [INFO] Time taken to process commentary text: 0.04s
2025-10-14 11:27:29,540 [INFO] Processing commentary text: བརྗོད་དུ་མེད་པ་ནི་བསྟན་པ་ཉིད་ཀྱི་ཆོས་མེད་པ་སྟེ། ཀུན་བརྟགས་པའི་རང་བཞིན་གྱིས་ཆོས་མ་ཡིན་པ་ཡང་མེད་པ་ནི་ཆོས་བདག་མེད་པས་སོ། །
2025-10-14 11:27:29,584 [INFO] Time taken to process commentary text: 0.04s
2025-10-14 11:27:29,584 [INFO] Processing commentary text: དེ་ཅིའི་སླད་དུ་ཞེ་ན། འཕགས་པའི་གང་ཟག་རྣམས་ནི་འདུས་མ་བགྱིས་ཀྱིས་རབ་ཏུ་ཕྱེ་བའི་སླད་དུའོ་ཞེས་བྱ་བ་ནི་འདུ་བྱེད་མེད་པར་རྣམ་པར་མི་རྟོག་ཅེས་བྱ་བའི་དོན་ཏེ། དེས་སློབ་པའི་བྱང་ཆུབ་སེམས་དཔའ་རབ་ཏུ་ཕྱེ་བའོ། །
2025-10-14 11:27:29,689 [INFO] Time taken to process commentary text: 0.10s
2025-10-14 11:27:29,689 [INFO] Processing commentary text: སྐྱེ་བ་མེད་པ་ནི་ཡོད་ཀྱང་འདུས་མ་བྱས་པ་སྟེ། དེ་བཞིན་གཤེགས་པའི་གནས་ཡོངས་སུ་གྱུར་པ་གང་ཡིན་པ་ནི་དེ་བཞིན་ཉིད་རྣམ་པར་དག་པས་རབ་ཏུ་ཕྱེ་བའི་ཕྱིར་རོ། ། དེས་མི་སློབ་པའི་དེ་བཞིན་གཤེགས་པ་རབ་ཏུ་ཕྱེ་བ་ཡིན་ནོ། །
2025-10-14 11:27:29,780 [INFO] Time taken to process commentary text: 0.09s
2025-10-14 11:27:29,780 [INFO] Processing commentary text: དེ་ལ་འདུས་མ་བྱས་པའི་དོན་དང་པོས་ནི་རྣལ་འབྱོར་ལ་སྙོམས་པར་འཇུག་པ་སྟོན་ཏེ། དེ་ལ་རྣམ་པར་གཡེང་བ་ཚར་གཅོད་པ་ཡང་སྟོན་ཏོ། །གཉིས་པས་ནི་དེ་ལ་ཕ་རོལ་ཏུ་ཕྱིན་པའི་དོན་ཅན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བོ། །
2025-10-14 11:27:29,866 [INFO] Time taken to process commentary text: 0.09s
2025-10-14 11:27:29,866 [INFO] Processing commentary text: འདི་ལས་རྟེན་གོང་མ་ཐམས་ཅད་འདུས་མ་བྱས་པས་རབ་ཏུ་ཕྱེ་བ་ནི་འཕགས་པའི་གང་ཟག་གོ་ཞེས་བྱ་བའི་དབང་དུ་བྱས་པར་རིག་པར་བྱའོ། །
2025-10-14 11:27:29,897 [INFO] Time taken to process commentary text: 0.03s
2025-10-14 11:27:29,897 [INFO] Processing commentary text: འདུས་མ་བྱས་པས་རབ་ཏུ་ཕྱེ་བ་སྔར་མ་གསུངས་པར་འདིར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བསྟན་པ་ལས་འདུས་མ་བྱས་པ་དོན་གྱིས་འཐོབ་པའི་ཕྱིར་རོ། །
2025-10-14 11:27:29,956 [INFO] Time taken to process commentary text: 0.06s
2025-10-14 11:27:29,956 [INFO] Processing commentary text: བསོད་ནམས་ཀྱི་རང་བཞིན་རྟོགས་པའི་ཆོས་ཀྱི་སྐུའི་རྟེན་ལ་ཅི་ཞིག་ཡོངས་སུ་བསྟན་པར་འགྱུར་ཞེ་ན། གང་གི་ཕྱིར་རེ་ཞིག་བསྟན་པའི་ཆོས་ཀྱི་སྐུ་ལས་བསོད་ནམས་དང་བཅས་པའི་རང་བཞིན་དེ་བཞིན་གཤེགས་པ་རྣམས་ལས་རྟོགས་པའི་ཆོས་ཀྱི་སྐུ་སྐྱེ་བའི་ཕྱིར་རོ། །དེ་ཡང་རེ་ཞིག་ཚིག་བཞི་པའི་ཚིགས་སུ་བཅད་པ་བསྟན་པ་ཡང་དེ་ལྟ་བུའོ། །
2025-10-14 11:27:30,227 [INFO] Time taken to process commentary text: 0.27s
2025-10-14 11:27:30,227 [INFO] Processing commentary text: བསོད་ནམས་ཆེན་པོའི་སྐྱེ་མཆེད་ནི་ཐོག་མ་ཉིད་དུ་གང་འདི་བསོད་ནམས་ཀྱི་རང་བཞིན་དེ་བཞིན་གཤེགས་པ་རྣམས་ཀྱི་རྟོགས་པའི་ཆོས་ཀྱི་སྐུའོ། །ཡང་རྒྱུ་ཅི་ཞིག་ཅེ་ན། བསྟན་པའི་ཆོས་ཀྱི་སྐུ་ལས་ཚིག་བཞི་པའི་ཚིགས་སུ་བཅད་པ་གཅིག་བསྟན་ན་ཡང་དེ་ལྟ་བུའི་བསོད་ནམས་རྒྱས་པར་འགྱུར་བ་ཡིན་ནོ། །
2025-10-14 11:27:30,385 [INFO] Time taken to process commentary text: 0.16s
2025-10-14 11:27:30,385 [INFO] Processing commentary text: དེ་ཅིའི་ཕྱིར་ཞེ་ན། དེ་བཞིན་གཤེགས་པ་རྣམས་ཀྱི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་འདི་ལས་འབྱུང་སྟེ་ཞེས་སྒྲུབ་པར་བྱེད་པ་གསུངས་ཏེ། སྤྱོད་པ་བཅུ་ལུང་ཉུང་ཟད་ལ་བརྟེན་ནས་ཀུན་དུ་རྟོགས་པའི་ཕྱིར་རོ། །
2025-10-14 11:27:30,493 [INFO] Time taken to process commentary text: 0.11s
2025-10-14 11:27:30,493 [INFO] Processing commentary text: སངས་རྒྱས་བཅོམ་ལྡན་འདས་རྣམས་འདི་ལས་སྐྱེས་ཞེས་བྱ་བ་ནི་ཀུན་རྫོབ་ཀྱི་སངས་རྒྱས་ཏེ། དེ་ལས་བྱང་ཆུབ་འབྱུང་བ་ཉིད་ཀྱི་ཕྱིར་རོ། །གཉི་ག་ལ་ཡང་སངས་རྒྱས་ཀྱི་ཆོས་ནི་མཆོད་རྟེན་ནོ། །གང་བྱང་ཆུབ་དེ་ཉིད་སངས་རྒྱས་སོ། །
2025-10-14 11:27:30,612 [INFO] Time taken to process commentary text: 0.12s
2025-10-14 11:27:30,612 [INFO] Processing commentary text: དེས་ན་རབ་འབྱོར་སངས་རྒྱས་ཀྱི་ཆོས་རྣམས་སངས་རྒྱས་ཀྱི་ཆོས་རྣམས་ཞེས་བྱ་བ་ནི་སངས་རྒྱས་ཀྱི་ཆོས་དེ་དག་མེད་པར་ཞེས་གསུངས་པ་ཡིན་ཏེ། དེ་ལ་འདི་ཉིད་ནི་རེ་ཞིག་འདི་བསོད་ནམས་མང་པོ་འབྱུང་བའི་རྒྱུར་རིག་པར་བྱ་ལ། དོན་ཉམས་པ་ལས་ནི་མི་མཐུན་པའི་ཕྱོགས་བསོད་ནམས་རབ་ཏུ་འབྱུང་བར་ཡོངས་སུ་བསྟན་ཏེ།  བསོད་ནམས་ཞེས་བྱ་བའི་རྒྱུ་ཙམ་ཡོངས་སུ་བརྗོད་པ་ལས་ནི་བསོད་ནམས་ཀྱི་རང་བཞིན་གྱི་ཆོས་ཀྱི་སྐུ་ཡོངས་སུ་བསྟན་ཏོ། །
2025-10-14 11:27:31,074 [INFO] Time taken to process commentary text: 0.46s
2025-10-14 11:27:31,074 [INFO] Processing commentary text: བསོད་ནམས་མཆོག་ཏུ་བསྟན་པ་ཉིད་ཀྱིས་ཀྱང་དེ་ལ་སྨོན་ལམ་སྟོན་པར་བྱེད་དེ། བཅོམ་ལྡན་འདས་བསོད་ནམས་ཀྱི་ཕུང་པོ་དེ་ཉིད་ཕུང་པོ་མ་མཆིས་པའི་སླད་དུ་སྟེ།  དེས་ན་དེ་བཞིན་གཤེགས་པས་བསོད་ནམས་ཀྱི་ཕུང་པོ་ཞེས་བྱ་བ་གང་གསུངས་པ་ཡིན་ནོ། །
2025-10-14 11:27:31,203 [INFO] Time taken to process commentary text: 0.13s
2025-10-14 11:27:31,203 [INFO] Processing commentary text: གང་ཡང་རབ་འབྱོར་སངས་རྒྱས་ཀྱི་ཆོས་རྣམས་སངས་རྒྱས་ཀྱི་ཆོས་རྣམས་ཞེས་བྱ་བ་ནི་སངས་རྒྱས་ཀྱི་ཆོས་དེ་དག་མེད་པས་ དེས་ན་སངས་རྒྱས་ཀྱི་ཆོས་རྣམས་ཞེས་བྱའོ་ཞེས་བྱ་བ་འདིས་ནི་བསོད་ནམས་ཀྱི་ཕུང་པོ་དེ་ཡང་གང་གསུངས་པ་ཡིན་ཏེ། སུ་ཞིག་སངས་རྒྱས་ཀྱི་ཆོས་རྣམས་ཡོངས་སུ་འཛིན་པ་དེ་བསོད་ནམས་ཀྱི་རང་བཞིན་གྱི་ཆོས་ཀྱི་སྐུ་ནི་དེ་བཞིན་གཤེགས་པ་དེ་རྣམས་ཀྱི་ཡིན་པའི་དབང་དུ་བྱས་ནས་དོན་དམ་པ་རྣམ་པར་འཇོག་གོ །
2025-10-14 11:27:31,646 [INFO] Time taken to process commentary text: 0.44s
2025-10-14 11:27:31,646 [INFO] Processing commentary text: འཕགས་པའི་གང་ཟག་རྣམས་ནི་འདུས་མ་བྱས་ཀྱིས་རབ་ཏུ་ཕྱེ་བ་ཡིན་ནོ་ཞེས་བྱ་བའི་རྗེས་སུ་ཞུགས་པ་ལས་རྣལ་འབྱོར་ལ་སྙོམས་པར་ཞུགས་པའི་རྣམ་པར་གཡེང་བ་ཚར་གཅོད་པ་སླར་ཡང་བསྟན་པ་ཡིན་ཏེ། བཅོམ་ལྡན་འདས་མང་ལགས་སོ། །
2025-10-14 11:27:32,314 [INFO] Time taken to process commentary text: 0.67s
2025-10-14 11:27:32,314 [INFO] Processing commentary text: བདེ་བར་གཤེགས་པ་མང་ལགས་སོ་ཞེས་ཚིག་གཉིས་སྨོས་པ་ནི་སེམས་ཉིད་དུ་བཟུང་བ་དེས་ན་བདག་ཏུ་བཟུང་བའི་སེམས་ཉིད་སྟོན་པར་བྱེད་དེ། ལྷག་པར་བཟུང་བ་ལྷུར་ལེན་པར་བསྟན་པ་ཡིན་ཏེ། ཚིག་དང་ཡིག་གེས་བསྟན་པར་བྱའོ་ཞེས་བྱ་བའི་དོན་ཏོ། །དཔག་ཏུ་མེད་པ་ནི་དཔེའི་ཡུལ་མ་ཡིན་པའི་ཕྱིར་དང་གྲངས་མེད་པ་ནི་མང་བ་ཉིད་ཀྱི་ཕྱིར་རོ། །དེས་ནི་འདུན་པའི་རྟེན་ནོ། །
2025-10-14 11:27:32,651 [INFO] Time taken to process commentary text: 0.34s
2025-10-14 11:27:32,651 [INFO] Processing commentary text: གེགས་ཀྱིས་དབེན་པའི་རྟེན་ནི་གེགས་བཅུ་གཉིས་ཀྱི་གཉེན་པོར་རིག་པར་བྱ་སྟེ། གེགས་བཅུ་གཉིས་པོ་གང་དག་ཅེ་ན། མངོན་པའི་ང་རྒྱལ་ཅན་ཉིད་དང་། མངོན་པའི་ང་རྒྱལ་མེད་པར་གྱུར་ཀྱང་ཐོས་པ་ཉུང་བ་ཉིད་དང་། ཐོས་པ་མང་ཡང་དམིགས་པ་ཡིད་ལ་བྱེད་པ་ཆུང་ངུ་བསྒོམ་པ་དང་། དམིགས་པ་ཡིད་ལ་བྱེད་པ་ཆུང་ངུ་མ་ཡིན་ཡང་སེམས་ཅན་ཡལ་བར་འདོར་བ་ཉིད་དང་།  ཡལ་བར་འདོར་བ་མ་ཡིན་ཡང་ཕྱི་རོལ་གྱི་བསྟན་བཅོས་ལ་རྗེས་སུ་ཆགས་པ་དང་། དེ་ལ་འཇུག་པར་བྱེད་པ་མ་ཡིན་ཡང་གཟུགས་བརྙན་གྱི་མཚན་མ་ཟིལ་གྱིས་གནོན་པ་ལ་མི་མཁས་པ་དང་། དེ་ལ་མཁས་ཀྱང་བསོད་ནམས་ཀྱི་ཚོགས་མི་སོགས་པ་ཉིད་དང་།  བསོད་ནམས་ཀྱི་ཚོགས་སོགས་ཀྱང་ལེ་ལོས་རྙེད་པ་དང་བཀུར་སྟིའི་བདེ་བའི་རོ་མྱང་བ་ཉིད་དང་། དེ་རོ་མྱོང་བ་མ་ཡིན་ཀྱང་སྡུག་བསྔལ་མི་བཟོད་པ་ཉིད་དང་། སྡུག་བསྔལ་བཟོད་པ་ཉིད་ཡིན་ཡང་ཡེ་ཤེས་ཀྱི་ཚོགས་མི་སོགས་པ་ཉིད་དང་། ཡེ་ཤེས་ཀྱི་ཚོགས་སོགས་ཀྱང་བདག་ཏུ་ཡང་དག་པར་འཛིན་པ་དང་། བདག་ཏུ་མི་འཛིན་ཡང་གདམས་ངག་དང་བྲལ་བ་ཉིད་དོ། །
2025-10-14 11:27:44,621 [INFO] Time taken to process commentary text: 11.97s
2025-10-14 11:27:44,621 [INFO] Processing commentary text: བསྒོམ་པའི་ཁྱད་པར་རྟོགས་པ་ལ་མངོན་པའི་ང་རྒྱལ་མེད་པ། དེ་ལ་མངོན་པའི་ང་རྒྱལ་གྱིས་དབེན་པའི་དབང་དུ་བྱས་ནས། ཡང་རྒྱུན་དུ་ཞུགས་པ་འདི་སྙམ་དུ་ཞེས་རྒྱས་པར་གསུངས་པ་ཡིན་ནོ། །དེ་ལ་དོན་ཉམས་པ་ནི་བདག་གིས་ཐོབ་པོ་ཞེས་མངོན་པའི་ང་རྒྱལ་ཅན་ཉིད་དེ་མི་མཐུན་པའི་ཕྱོགས་སུ་བསྟན་ཏོ། །
2025-10-14 11:27:44,792 [INFO] Time taken to process commentary text: 0.17s
2025-10-14 11:27:44,792 [INFO] Processing commentary text: རྒྱུན་དུ་ཞུགས་པ་འདི་སྙམ་དུ་ཞེས་བྱ་བས་ནི་རྒྱུ་ཙམ་བརྗོད་པ་ཉིད་ཀྱིས་མངོན་པའི་ང་རྒྱལ་མེད་པ་ཉིད་དུ་ཡོངས་སུ་སྟོན་ཏེ། དེ་ལ་ཡང་འདུན་པ་དང་སྨོན་ལམ་སྟོན་པ་ཡིན་ལ།  བཅོམ་ལྡན་འདས་ཅི་ལ་ཡང་ཞུགས་པ་མ་མཆིས་སོ་ཞེས་བྱ་བས་ནི་དོན་དམ་པར་འཇོག་གོ །
2025-10-14 11:27:44,928 [INFO] Time taken to process commentary text: 0.14s
2025-10-14 11:27:44,928 [INFO] Processing commentary text: གལ་ཏེ་རྒྱུན་དུ་ཞུགས་པ་དེ་འདི་སྙམ་དུ་བདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་པར་གྱུར་ན་དེ་ཉིད་དེའི་བདག་ཏུ་འཛིན་པར་འགྱུར་རོ། །དེ་བས་ན་དེ་དེའི་མངོན་པའི་ང་རྒྱལ་དུ་འགྱུར་བར་ཤེས་པར་བྱའོ། །
2025-10-14 11:27:45,059 [INFO] Time taken to process commentary text: 0.13s
2025-10-14 11:27:45,059 [INFO] Processing commentary text: དེ་ལྟར་དགྲ་བཅོམ་པའི་བར་དུ་སྟེ། གནས་བརྟན་རབ་འབྱོར་གྱི་ཁྱད་པར་གྱིས་གནས་པ་དང་རྒྱུ་བ་ཐུན་མོང་གི་དགྲ་བཅོམ་པའི་ཡོན་ཏན་གྱིས་བདག་ཉིད་ཁོང་དུ་ཆུད་ཅིང་མངོན་སུམ་དུ་གྱུར་པ་ཉིད་ཀྱིས་ཚིག་གཟུང་བར་བྱ་བའི་དོན་ཏོ། །
2025-10-14 11:27:45,195 [INFO] Time taken to process commentary text: 0.14s
2025-10-14 11:27:45,195 [INFO] Processing commentary text: ཇི་ལྟར་དགྲ་བཅོམ་པ་འགའ་ལ་ཡང་ཞུགས་པ་མེད་པ་དེ་བཞིན་དུ་འགའ་ལ་ཡང་གནས་པ་མེད་པར་བརྗོད་དེ། གནས་པ་དང་རྒྱུ་བའི་དོན་དམ་པ་འདིར་ཡང་རྣམ་པར་འཇོག་གོ། །
2025-10-14 11:27:45,270 [INFO] Time taken to process commentary text: 0.08s
2025-10-14 11:27:45,271 [INFO] Processing commentary text: སངས་རྒྱས་འབྱུང་བ་མཉེས་པར་བྱེད་པ། ཐོས་པ་ཉུང་བས་དབེན་པའི་དབང་དུ་བྱས་ནས་དེ་བཞིན་གཤེགས་པས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མར་མེ་མཛད་ལས་གང་བླངས་པའི་ཆོས་དེ་གང་ཡང་ཡོད་དམ་ཞེས་གསུངས་ཏེ། འདིས་ནི་སངས་རྒྱས་འབྱུང་བ་ལ་འདི་ཆགས་པ་སྟེ།  དེ་བས་ན་ཆོས་གང་བླངས་པ་ཞེས་བྱས་པས་རྣམ་པར་རྟོག་པ་དོར་རོ། །དོན་ཉམས་པ་ལས་ནི་མི་མཐུན་པའི་ཕྱོགས་ལ་སོགས་པ་ལ་སྦྱོར་བའི་སྦྱོར་བས་སོ། །
2025-10-14 11:27:46,160 [INFO] Time taken to process commentary text: 0.89s
2025-10-14 11:27:46,160 [INFO] Processing commentary text: ཞིང་ཡོངས་སུ་དག་པའི་སྨོན་ལམ། དམིགས་པ་ཡིད་ལ་བྱེད་པ་ཆུང་ངུ་བསྒོམ་པས་དབེན་པའི་དབང་དུ་བྱས་ནས། རབ་འབྱོར་བྱང་ཆུབ་སེམས་དཔའ་གང་ལ་ལ་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་བོ་ཞེས་ཟེར་ན་ཞེས་རྒྱས་པར་གསུངས་པ་ཡིན་ཏེ། ཞིང་བཀོད་པ་ཡིད་ལ་བྱེད་པ་ན་གཟུགས་ལ་སོགས་པའི་རྣམ་པར་ཀུན་བརྟགས་པ་ལས་དེའི་རོ་མྱང་བར་གྱུར་པའོ། །
2025-10-14 11:27:46,599 [INFO] Time taken to process commentary text: 0.44s
2025-10-14 11:27:46,599 [INFO] Processing commentary text: དེ་ཡོངས་སུ་སྤང་བའི་དོན་དུ་རབ་འབྱོར་དེ་ལྟ་བས་ན་བྱང་ཆུབ་སེམས་དཔས་འདི་ལྟར་མི་གནས་པར་སེམས་བསྐྱེད་པར་བྱའོ། །
2025-10-14 11:27:46,643 [INFO] Time taken to process commentary text: 0.04s
2025-10-14 11:27:46,644 [INFO] Processing commentary text: ཅི་ལ་ཡང་མི་གནས་པར་ཞེས་བྱ་བ་འདི་རྒྱས་པར་གསུངས་པ་ཡིན་ནོ། །
2025-10-14 11:27:46,649 [INFO] Time taken to process commentary text: 0.01s
2025-10-14 11:27:46,649 [INFO] Processing commentary text: སེམས་ཅན་ཡོངས་སུ་སྨིན་པར་བྱེད་པ། སེམས་ཅན་ཡལ་བར་འདོར་བས་དབེན་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་མི་ཞིག་གི་ལུས་འདི་ལྟ་བུར་གྱུར་ཏེ་ཞེས་རྒྱས་པར་གསུངས་པ་ཡིན་ནོ། །
2025-10-14 11:27:46,757 [INFO] Time taken to process commentary text: 0.11s
2025-10-14 11:27:46,757 [INFO] Processing commentary text: འདིས་ཅི་བསྟན་ཞེ་ན། འདོད་པའི་ཁམས་ན་སེམས་ཅན་ཡོངས་སུ་སྨིན་པ་ལ་དགའ་བ་རྣམས་ཏེ། དེ་ལ་ལྷ་མིན་གྱི་དབང་པོ་སྒྲ་གཅན་གྱི་ལུས་ཆེ་བའི་ཚད་རི་རབ་ཙམ་སྟེ་དེ་ཡང་རེ་ཞིག་ལུས་མེད་པར་བལྟ་བར་བྱ་བ་གཞན་ལྟ་སྨོས་ཀྱང་ཅི་དགོས་ཞེས་བྱའོ། །
2025-10-14 11:27:46,962 [INFO] Time taken to process commentary text: 0.20s
2025-10-14 11:27:46,962 [INFO] Processing commentary text: དེ་ལ་དེ་བཞིན་གཤེགས་པས་དངོས་པོ་མ་མཆིས་པར་གསུངས་ཞེས་བྱ་བས་དེ་བཞིན་ཉིད་ཆོས་བདག་མེད་པར་སྟོན་ཏེ། དེ་དངོས་པོ་མེད་ཅེས་བྱ་བ་ནི་མ་བྱུང་བ་ཉིད་དང་འདུས་མ་བྱས་པ་དེ་བཞིན་ཉིད་དུ་ཡོངས་སུ་སྟོན་ཏོ་ཞེས་བྱ་བ་ནི་ངོ་བོ་ཉིད་དང་ཁྱད་པར་གྱི་མཚན་ཉིད་དག་གི་ཆོས་བདག་མེད་པ་ཡོངས་སུ་བསྟན་པ་ཡིན་ནོ། །
2025-10-14 11:27:47,354 [INFO] Time taken to process commentary text: 0.39s
2025-10-14 11:27:47,354 [INFO] Processing commentary text: ཕྱི་རོལ་གྱི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པ། ཕྱི་རོལ་གྱི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པས་དབེན་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  གང་གཱའི་ཀླུང་གི་བྱེ་མ་ཇི་སྙེད་པ་ཞེས་རྒྱས་པར་གསུངས་པ་ཡིན་ཏེ། འདིར་རྒྱུ་བཞིས་ཆོས་འདིའི་ཁྱད་པར་ཡོངས་སུ་སྟོན་ཏེ། བསོད་ནམས་ཡོངས་སུ་སྡུད་པ་དང་། ལྷ་ལ་སོགས་པ་མང་པོས་བཀུར་བ་དང་། དཀའ་བ་བྱེད་པའི་རྒྱུ་དང་། དེ་བཞིན་གཤེགས་པ་ལ་སོགས་པས་དགོངས་ཤིང་ལྷན་ཅིག་ཏུ་འགྲོགས་པའོ། །
2025-10-14 11:27:48,484 [INFO] Time taken to process commentary text: 1.13s
2025-10-14 11:27:48,484 [INFO] Processing commentary text: འདི་ཉིད་འདི་ལས་བསོད་ནམས་མང་དུ་འབྱུང་བའི་རྒྱུའོ་ཞེས་བྱ་བ་ནི་བསོད་ནམས་ཡོངས་སུ་སྡུད་པའོ། །
2025-10-14 11:27:48,525 [INFO] Time taken to process commentary text: 0.04s
2025-10-14 11:27:48,525 [INFO] Processing commentary text: སའི་ཕྱོགས་དེ་མཆོད་རྟེན་དུ་གྱུར་ཞེས་བྱ་བས་ནི་ལྷ་ལ་སོགས་པ་མང་པོས་བཀུར་བའོ། །
2025-10-14 11:27:48,560 [INFO] Time taken to process commentary text: 0.04s
2025-10-14 11:27:48,560 [INFO] Processing commentary text: ངོ་མཚར་རབ་དང་ལྡན་པར་འགྱུར་ཞེས་བྱ་བས་ནི་དཀའ་བ་བྱེད་པའི་རྒྱུའོ། །
2025-10-14 11:27:48,567 [INFO] Time taken to process commentary text: 0.01s
2025-10-14 11:27:48,567 [INFO] Processing commentary text: ས་ཕྱོགས་དེ་ན་སྟོན་པ་ཡང་བཞུགས་ཏེ་བླ་མའི་གནས་གཞན་དག་ཀྱང་གནས་སོ་ཞེས་བྱ་བས་ནི་དེ་བཞིན་གཤེགས་པ་ལ་སོགས་པས་དགོངས་ཤིང་ལྷན་ཅིག་ཏུ་འགྲོགས་པའོ། །
2025-10-14 11:27:48,669 [INFO] Time taken to process commentary text: 0.10s
2025-10-14 11:27:48,669 [INFO] Processing commentary text: དེ་ལ་གསུངས་པ་དང་གསུང་བར་འགྱུར་བའི་ཚུལ་གྱིས་བསྟན་པར་བྱ་བ་དང་སྟོན་པའི་ཚུལ་གྱིས་ཞེས་བྱ་སྟེ། ཕྱི་རོལ་པའི་བསྟན་བཅོས་སྙིང་པོ་མེད་པ་ལ་རྗེས་སུ་ཆགས་པའི་གཉེན་པོར་ཆོས་འདིའི་ཁྱད་པར་ཡོངས་སུ་བསྟན་པས་ཆོས་འདི་ཉིད་ལ་སྒྲ་ཇི་བཞིན་པར་མངོན་པར་ཞེན་པར་མི་བྱ་སྟེ། དེ་རྣམས་ཀྱི་མ་འོངས་པའི་སྐྱོན་གྱི་གཉེན་པོ་སྟོན་པར་བྱེད་དོ། །
2025-10-14 11:27:49,325 [INFO] Time taken to process commentary text: 0.66s
2025-10-14 11:27:49,325 [INFO] Processing commentary text: དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་གང་གསུངས་པ་དེ་ཉིད་ཕ་རོལ་ཏུ་ཕྱིན་པ་མེད་ཅེས་བྱ་བ་ནི་ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཕ་རོལ་ཏུ་ཕྱིན་པ་མེད་དེ།  དེ་ལྟར་གཞན་དག་ཏུ་ཡང་དེ་བཞིན་གཤེགས་པས་ཆོས་འགའ་ཡང་མ་བསྟན་ཏོ་ཞེས་བྱ་བའི་དོན་ཡོངས་སུ་བསྟན་ཏེ། དེ་བཞིན་གཤེགས་པས་ཆོས་གང་གསུངས་པ་ཞེས་གསུངས་པ་ཡིན་ཏེ། ཆོས་ཀྱི་རྣམ་གྲངས་འདི་རང་དང་སྤྱིའི་མཚན་ཉིད་ཀྱིས་དོན་དམ་པ་ཡོངས་སུ་བསྟན་ཏོ། །
2025-10-14 11:27:50,162 [INFO] Time taken to process commentary text: 0.84s
2025-10-14 11:27:50,162 [INFO] Processing commentary text: གཟུགས་ཀྱི་སེམས་ཅན་གྱི་ལུས་ལ་རིལ་པོར་འཛིན་པ་དང་བྲལ་བའི་སྦྱོར་བ། གཟུགས་བརྙན་གྱི་མཚན་མ་ཟིལ་གྱིས་གནོན་པ་ལ་མི་མཁས་པས་དབེན་པའི་དབང་དུ་མཛད་ནས། རབ་འབྱོར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་ཞེས་རྒྱས་པར་གསུངས་པ་ཡིན་ཏེ། དམིགས་པ་ཆེན་པོ་ཡིད་ལ་བྱེད་པའི་བྱང་ཆུབ་སེམས་དཔའ་རྣམས་འཇིག་རྟེན་གྱི་ཁམས་ལ་དམིགས་པའི་ཡིད་ལ་བྱེད་པ་མང་དུ་བསྒོམ་པར་འགྱུར་ཏེ། དེའི་ཕྱིར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སྨོས་པ་ཡིན་ནོ། །
2025-10-14 11:27:51,497 [INFO] Time taken to process commentary text: 1.33s
2025-10-14 11:27:51,497 [INFO] Processing commentary text: དེ་ལ་གཟུགས་ཀྱི་སྐུའི་གཟུགས་བརྙན་གྱི་མཚན་མ་ཟིལ་གྱིས་གནན་པའི་དོན་དུ་ཐབས་རྣམ་པ་གཉིས་བསྟན་ཏེ། ཕྲ་མོར་བྱེད་པའི་ཐབས་ནི། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་དེ་མང་བ་ཡིན་ནམ་ཞེས་གང་གསུངས་པ་ཡིན་ནོ། །
2025-10-14 11:27:51,757 [INFO] Time taken to process commentary text: 0.26s
2025-10-14 11:27:51,757 [INFO] Processing commentary text: སྣང་བ་མེད་པར་བྱེད་པའི་ཐབས་ཀྱང་སའི་རྡུལ་གང་ལགས་པ་དེ་རྡུལ་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ།  དེས་ན་སའི་རྡུལ་ཞེས་བགྱིའོ་ཞེས་གང་གསུངས་པ་ཡིན་ནོ། །
2025-10-14 11:27:51,887 [INFO] Time taken to process commentary text: 0.13s
2025-10-14 11:27:51,887 [INFO] Processing commentary text: སེམས་ཅན་གྱིས་ལུས་ཀྱི་གཟུགས་བརྙན་གྱི་མཚན་མ་ཟིལ་གྱིས་གནན་པའི་དོན་དུ་འཇིག་རྟེན་གྱི་ཁམས་གང་ལགས་པ་དེ་ཁམས་མ་མཆིས་པར་དེ་བཞིན་གཤེགས་པས་གསུངས་ཏེ།  དེས་ན་འཇིག་རྟེན་གྱི་ཁམས་ཞེས་བགྱིའོ་ཞེས་གསུངས་པ་ཡིན་ཏེ། འདིར་འཇིག་རྟེན་གྱི་ཁམས་ནི་སེམས་ཅན་གྱི་འཇིག་རྟེན་དུ་དགོངས་ཏེ། མིང་དང་གཟུགས་ཀྱིས་རབ་ཏུ་ཕྱེ་བ་ནི་སེམས་ཅན་གྱི་འཇིག་རྟེན་ནོ་ཞེས་བྱ་བ་ནི་སྣང་བ་མེད་པར་བྱེད་པའི་ཐབས་ལ་མཁས་པ་ཉིད་དོ། །དེ་ལ་གཟུགས་བརྙན་གྱི་མཚན་མ་ཟིལ་གྱིས་གནན་པའི་དོན་ཡོངས་སུ་བསྟན་གྱི་ཕྲ་མོར་བྱེད་པའི་ཐབས་ནི་མ་ཡིན་ནོ། །
2025-10-14 11:27:53,763 [INFO] Time taken to process commentary text: 1.88s
2025-10-14 11:27:53,763 [INFO] Processing commentary text: དེ་བཞིན་གཤེགས་པ་མཆོད་ཅིང་བསྙེན་བཀུར་བ། བསོད་ནམས་ཀྱི་ཚོགས་མ་བསགས་པས་དབེན་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་པོ་དག་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་བལྟའམ་ཞེས་བྱ་བ་གསུངས་པ་ཡིན་ནོ། །
2025-10-14 11:27:54,204 [INFO] Time taken to process commentary text: 0.44s
2025-10-14 11:27:54,204 [INFO] Processing commentary text: འདིས་ཅི་བསྟན་ཞེ་ན། བསོད་ནམས་ཀྱི་ཚོགས་ཀྱི་དོན་དུ་དེ་བཞིན་གཤེགས་པ་མཆོད་ཅིང་བསྙེན་བཀུར་བར་བྱ་སྟེ། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་མི་བྱ་མོད་ཀྱི། འོན་ཀྱང་དོན་དམ་པའི་ཆོས་ཉིད་ཀྱིས་བལྟ་བར་བྱའོ་ཞེས་པའོ། །
2025-10-14 11:27:54,462 [INFO] Time taken to process commentary text: 0.26s
2025-10-14 11:27:54,463 [INFO] Processing commentary text: དུབ་པའི་ཡོངས་སུ་གདུང་བ་ལ་བརྩོན་པ་བཟློག་ནས་མ་བརྩམས་པའི་རྙེད་པ་དང་བཀུར་སྟིས་དབེན་པ། ལེ་ལོ་དང་རྙེད་པ་དང་བཀུར་སྟིའི་བདེ་བ་ལ་གཅིག་ཏུ་རོ་མྱང་བས་དབེན་པའི་དབང་དུ་བྱས་ནས། གང་སླར་ཡང་རབ་འབྱོར་སྐྱེས་པའམ་བུད་མེད་གང་གིས་ལུས་གངྒཱའི་ཀླུང་གི་བྱེ་མ་སྙེད་ཡོངས་སུ་བཏང་བས་ཞེས་རྒྱས་པར་གསུངས་པ་ཡིན་ནོ། །འདིས་ཅི་བསྟན་ཞེ་ན། རེ་ཞིག་ལུས་ཡོངས་སུ་བཏང་བས་བསོད་ནམས་དེ་ཙམ་དུ་འགྱུར་མོད་ཀྱི། གང་གི་སྲིད་པར་ལུས་གཅིག་ལ་ལྟོས་པའི་ལེ་ལོས་བར་མ་ཆད་པར་བྱའོ་ཞེས་བྱ་བ་ཡིན་ནོ། །
2025-10-14 11:27:55,921 [INFO] Time taken to process commentary text: 1.46s
2025-10-14 11:27:55,922 [INFO] Processing commentary text: གནས་བརྟན་རབ་འབྱོར་ཅིའི་ཕྱིར་འདི་མཆི་མ་འབྱིན་པར་བྱེད་ཅེ་ན། བདག་གིས་ཡེ་ཤེས་སྐྱེས་ཚུན་ཆད་ཆོས་ཀྱི་རྣམ་གྲངས་འདི་མ་ཐོས་སོ་ཞེས་གསུངས་ཏེ། ལུས་ཤིན་ཏུ་མང་པོ་བཏང་བས་བསོད་ནམས་མང་པོ་མཆོག་ཏུ་འགྱུར་བར་བདག་གིས་ཐོས་ན་འདིར་བསོད་ནམས་མཆོག་ཏུ་བསྟན་པ་འདི་ནི་མ་ཡིན་ཏེ། དེ་ལྟར་བསོད་ནམས་མཆོག་ཏུ་འགྱུར་བར་ཐོས་པས་བརྩོན་འགྲུས་བརྩམས་ནས་ཆོས་གང་ལ་སྒྲ་ཇི་བཞིན་དུ་འདུ་ཤེས་པར་འགྱུར་རོ། །
2025-10-14 11:27:56,935 [INFO] Time taken to process commentary text: 1.01s
2025-10-14 11:27:56,935 [INFO] Processing commentary text: དེ་རྣམས་ཀྱི་སྐྱོན་ཡོངས་སུ་སྤང་བའི་དོན་དུ་གང་དག་མདོ་སྡེ་འདི་བཤད་པ་ལ་ཡང་དག་པར་འདུ་ཤེས་སྐྱེད་པར་འགྱུར་བ་དེ་དག་ནི་ངོ་མཚར་རབ་དང་ལྡན་པར་འགྱུར་རོ་ཞེས་བྱ་བ་འདི་གསུངས་པ་ཡིན་ནོ། །
2025-10-14 11:27:57,081 [INFO] Time taken to process commentary text: 0.15s
2025-10-14 11:27:57,081 [INFO] Processing commentary text: འདི་ལ་ཡང་ཡང་དག་པའི་འདུ་ཤེས་ནི་ཡང་དག་པར་འདུ་ཤེས་པའི་རྣམ་པར་རྟོག་པ་ཡིན་པ་ཡོངས་སུ་སྤང་བའི་དོན་དུ་ཡང་དག་པར་འདུ་ཤེས་པ་གང་ལགས་པ་དེ་ཉིད་འདུ་ཤེས་མ་མཆིས་ཞེས་རྒྱས་པར་གསུངས་པ་ཡིན་ནོ། །
2025-10-14 11:27:57,240 [INFO] Time taken to process commentary text: 0.16s
2025-10-14 11:27:57,240 [INFO] Processing commentary text: བཅོམ་ལྡན་འདས་བདག་ངོ་མཚར་མ་ལགས་ཀྱི་ཞེས་ཀྱང་རྒྱས་པར་ཏེ། དོན་ཅི་ཡིན་ཞེ་ན། མ་འོངས་པ་ན་བྱང་ཆུབ་སེམས་པ་རྙེད་པ་དང་བཀུར་སྟིའི་རོ་མྱང་བའི་སྐྱོན་གྱིས་ལེ་ལོར་གྱུར་པ་དེ་རྣམས་ངོ་ཚ་བ་ལ་ཡང་དག་པར་བསྡུ་བའི་དོན་དུ་སྟེ།  དམ་པའི་ཆོས་རྣམ་པར་འཇིག་པའི་དུས་ན་འབྱུང་བར་འགྱུར་བའི་བྱང་ཆུབ་སེམས་པའི་ཆེད་དུ་ཆོས་ཀྱི་རྣམ་གྲངས་འདི་ལེན་པར་འགྱུར་ཏེ། དེ་རྣམས་གང་ཟག་ཏུ་འཛིན་པར་མི་འགྱུར་ཞིང་ཆོས་སུ་ཡང་མ་ཡིན་ནོ། །
2025-10-14 11:27:58,325 [INFO] Time taken to process commentary text: 1.08s
2025-10-14 11:27:58,325 [INFO] Processing commentary text: ཁྱེད་ཅག་དམ་པའི་ཆོས་ཀྱི་དགའ་སྟོན་བྱེད་པའི་ཚེ་ན་ཡང་བསྒྲུབ་པ་ཡོད་པ་མ་ཡིན་པས་ངོ་ཚ་བའི་གནས་ལ་ཉེ་བར་བསྡུ་བར་བྱེད་དེ།  དེ་དག་བདག་ཏུ་འདུ་ཤེས་འཇུག་པར་མི་འགྱུར་ཞེས་དང་།  གང་ཟག་ཏུ་འཛིན་པར་མི་འགྱུར་བར་སྟོན་ཏོ། །
2025-10-14 11:27:58,569 [INFO] Time taken to process commentary text: 0.24s
2025-10-14 11:27:58,569 [INFO] Processing commentary text: བདག་ཏུ་འདུ་ཤེས་པ་གང་ལགས་པ་དེ་ཉིད་འདུ་ཤེས་མ་མཆིས་པ་ཞེས་བྱ་བས་ནི་ཆོས་སུ་འཛིན་པ་མེད་པར་སྟོན་ཏོ། །
2025-10-14 11:27:58,618 [INFO] Time taken to process commentary text: 0.05s
2025-10-14 11:27:58,618 [INFO] Processing commentary text: དེ་ཅིའི་སླད་དུ་ཞེ་ན། སངས་རྒྱས་བཅོམ་ལྡན་འདས་རྣམས་ནི་འདུ་ཤེས་ཐམས་ཅད་དང་བྲལ་བའི་སླད་དུའོ་ཞེས་པས་ནི་རྗེས་སུ་སློབ་པར་བྱེད་པའི་བྱང་ཆུབ་སེམས་དཔའ་དེ་རྣམས་ཡོངས་སུ་སྟོན་ཏེ། སངས་རྒྱས་བཅོམ་ལྡན་འདས་ནི་འདུ་ཤེས་ཐམས་ཅད་དང་བྲལ་ན་དེ་ལས་བདག་ཅག་རྣམས་ཀྱིས་ཀྱང་དེ་ལྟར་བསླབ་པར་བྱའོ་ཞེས་པ་སྟེ། འདི་ལ་ཇི་སྲིད་བརྩོན་འགྲུས་ལྡོག་པས་དབེན་པའི་དབང་དུ་བྱས་ནས། རྟོག་པ་མེད་པའི་རྒྱུད་ཅན་ནི་རྣམ་པར་གྲོལ་བར་འགྱུར་ཞེས་བྱ་བ་ནི་རྣམ་པར་བཤད་པའི་དགོངས་པའོ། །ལེན་པར་འགྱུར་བ་ནི་ཡི་གེ་ལས་སོ། །ཀུན་ཆུབ་པར་འགྱུར་བ་ནི་དོན་ལས་སོ། །
2025-10-14 11:28:00,863 [INFO] Time taken to process commentary text: 2.24s
2025-10-14 11:28:00,863 [INFO] Processing commentary text: མི་རྩོམ་པས་དབེན་པའི་དབང་དུ་བྱས་ནས། གང་འདིར་མདོའི་ཚིག་བཤད་པ་ལ་མི་སྐྲག་པར་འགྱུར་རོ་ཞེས་རྒྱས་པར་གསུངས་པ་ཡིན་ནོ། །སྐྲག་པ་ནི་བརྩོན་འགྲུས་མི་རྩོམ་པ་སྟེ། ཉན་ཐོས་ཀྱི་ཐེག་པ་ལ་བཅོམ་ལྡན་འདས་ཀྱིས་ཆོས་ཙམ་གྱི་སྟོང་པ་ཉིད་ནི་ཡོད་དོ་ཞེས་བསྟན་ལ། ཐེག་པ་ཆེན་པོ་ལ་ནི་གཉི་ག་ཡང་ཀུན་དུ་བརྟགས་པའི་ངོ་བོ་ཉིད་ཀྱིས་ཡོད་པ་མ་ཡིན་ནོ་ཞེས་བསྟན་ཏེ། དེ་ལ་མཉན་པའི་དུས་ན་ཆོས་མེད་པར་ཐོས་ནས་སྐྲག་པར་འགྱུར་ལ།
2025-10-14 11:28:01,854 [INFO] Time taken to process commentary text: 0.99s
2025-10-14 11:28:01,854 [INFO] Processing commentary text: སྟོང་པ་ཉིད་དངོས་པོ་མེད་པར་ཐོས་ནས་དངང་བར་འགྱུར་ཞིང་སེམས་པའི་དུས་ན་གཉི་ག་ཡང་དངོས་པོ་མེད་པས་སྦྱར་བར་བྱ་བ་དང་སྦྱོར་བར་བྱེད་པར་མི་ནུས་པའི་ཕྱིར་ཀུན་དུ་དངང་བར་འགྱུར་རོ། །གཞན་ཡང་ངོ་བོ་ཉིད་མེད་པ་གསུམ་གྱི་དབང་དུ་བྱས་ནས་རྣམ་གྲངས་སུ་རིག་པར་བྱའོ། །མཚན་ཉིད་དང་དོན་དམ་པ་ངོ་བོ་ཉིད་མེད་པའོ། །
2025-10-14 11:28:02,397 [INFO] Time taken to process commentary text: 0.54s
2025-10-14 11:28:02,397 [INFO] Processing commentary text: དེ་ཅིའི་ཕྱིར་ཞེ་ན། རབ་འབྱོར་ཕ་རོལ་ཏུ་ཕྱིན་པ་དམ་པ་འདི་ནི་དེ་བཞིན་གཤེགས་པས་གསུངས་ཞེས་བྱ་བ་ལ། ཡང་དོན་ཅི་ཡིན་ཞེ་ན། ངོ་ཚའི་གནས་གཉིས་པ་ལ་ཉེ་བར་འགོད་དེ། དེ་ལྟར་ཆོས་འདི་གཙོ་བོར་གྱུར་པ་ཡིན་པས་བག་ཡོད་པར་བྱའོ་ཞེས་པའོ། །
2025-10-14 11:28:02,685 [INFO] Time taken to process commentary text: 0.29s
2025-10-14 11:28:02,685 [INFO] Processing commentary text: དེ་ལ་ཕ་རོལ་ཏུ་ཕྱིན་པ་གཞན་རྣམས་ནི་གཙོ་བོ་ཉིད་ལས་ཕ་རོལ་ཏུ་ཕྱིན་པའོ། །
2025-10-14 11:28:02,725 [INFO] Time taken to process commentary text: 0.04s
2025-10-14 11:28:02,725 [INFO] Processing commentary text: དེ་བཞིན་གཤེགས་པས་ཕ་རོལ་ཏུ་ཕྱིན་པ་དམ་པ་གང་གསུངས་པ་དེ་དཔག་ཏུ་མེད་པའི་སངས་རྒྱས་ཞེས་བྱ་བ་འདིས་ནི་སངས་རྒྱས་ཐམས་ཅད་ཀྱིས་ཀྱང་ཕ་རོལ་ཏུ་ཕྱིན་པ་འདི་གསུངས་ཏེ་ དེ་བས་ན་དམ་པ་ཞེས་བརྗོད་པར་བྱའོ་ཞེས་བྱ་བར་བསྟན་ཏོ། །
2025-10-14 11:28:02,962 [INFO] Time taken to process commentary text: 0.24s
2025-10-14 11:28:02,962 [INFO] Processing commentary text: སྡུག་བསྔལ་བཟོད་པ། སྡུག་བསྔལ་མི་བཟོད་པ་ཉིད་ཀྱིས་དབེན་པའི་དབང་དུ་བྱས་ནས། ཡང་རབ་འབྱོར་དེ་བཞིན་གཤེགས་པའི་བཟོད་པའི་ཕ་རོལ་ཏུ་ཕྱིན་པ་ཞེས་རྒྱས་པར་གསུངས་པ་ཡིན་ཏེ། འདི་ལ་ཡང་ཇི་སྐད་དུ་སྨྲས་པའི་བཟོད་པ་དེ་རྟགས་གང་གིས་ཤེས་པར་བྱ།
2025-10-14 11:28:03,230 [INFO] Time taken to process commentary text: 0.27s
2025-10-14 11:28:03,230 [INFO] Processing commentary text: བཟོད་པའི་རྣམ་པ་ཇི་ལྟ་བུ།  བཟོད་པའི་རྒྱུ་གཉེན་པོ་གང་ཡིན་ཞེ་ན། དེ་བརྗོད་པར་བྱ་སྟེ། ཇི་ལྟར་བཟོད་པ་ནི་ཆོས་ལ་བདག་མེད་པ་སོ་སོར་རྟོགས་པས་དེ་ལྟར་དུ་ཡིན་ནོ་ཞེས་ཡོངས་སུ་བསྟན་པ་ནི་དེ་བཞིན་གཤེགས་པའི་བཟོད་པའི་ཕ་རོལ་ཏུ་ཕྱིན་པ་གང་ཡིན་པ་དེ་ཉིད་ཕ་རོལ་ཏུ་ཕྱིན་པ་མེད་དོ་ཞེས་གང་གསུངས་པ་ཡིན་ཏེ། རྟགས་ཅི་ཞིག་གིས་བཟོད་པར་རིག་པར་བྱ་ན་ གལ་ཏེ་གནོད་པ་བྱེད་བཞིན་པ་ན་བདག་ལ་སོགས་པའི་འདུ་ཤེས་ཀྱི་གཞི་ལས་གནོད་སེམས་ཀྱི་འདུ་ཤེས་པ་ཡིན་ནོ། །
2025-10-14 11:28:04,614 [INFO] Time taken to process commentary text: 1.38s
2025-10-14 11:28:04,614 [INFO] Processing commentary text: འདི་བཟོད་པའི་ཕ་རོལ་ཏུ་ཕྱིན་པ་ཉིད་དུ་ཡང་འདུ་ཤེས་པ་མེད་དེ། ཕ་རོལ་ཏུ་ཕྱིན་པ་མེད་པར་ཡང་འདུ་ཤེས་པ་མ་ཡིན་པས་དེའི་རྣམ་པ་བསྟན་པ་ཡིན་ནོ། །
2025-10-14 11:28:04,727 [INFO] Time taken to process commentary text: 0.11s
2025-10-14 11:28:04,727 [INFO] Processing commentary text: གང་གི་ཚེ་ཀ་ལིང་ཀའི་རྒྱལ་པོས་ངའི་ཡན་ལག་དང་ཉིང་ལག་རྣམས་བཅད་པར་གྱུར་པ་དེའི་ཚེ་ན་ང་ལ་བདག་ཏུ་འདུ་ཤེས་མེད་དོ་ཞེས་རྒྱས་པར་གསུངས་པ་ཡིན་ཏེ།  དེ་རྣམ་པ་ཅི་ལྟ་བུས་བཟོད་ཅེ་ན། སྡུག་བསྔལ་དྲག་པོ་བཟོད་ཅིང་སྡུག་བསྔལ་རྒྱུན་ཆགས་པ་ཡང་བཟོད་པ་སྟེ་དེ་ཇི་ལྟ་བུ་ཡིན་པ་ཡོངས་སུ་བསྟན་པའི་ཕྱིར་གང་གི་ཚེ་ཀ་ལིང་ཀའི་རྒྱལ་པོས་ངའི་ཡན་ལག་དང་ཉིང་ལག་རྣམས་བཅད་པར་གྱུར་པ་ཞེས་གང་གསུངས་པ་ཡིན་ནོ། །
2025-10-14 11:28:05,852 [INFO] Time taken to process commentary text: 1.12s
2025-10-14 11:28:05,852 [INFO] Processing commentary text: གང་ཡང་ངས་མངོན་པར་ཤེས་ཏེ་འདས་པའི་དུས་ན་ང་ཚེ་རབས་ལྔ་བརྒྱར་བཟོད་པ་སྨྲ་བ་ཞེས་བྱ་བའི་དྲང་སྲོང་དུ་གྱུར་ཞེས་པ་ནི་བཟོད་པའི་རྒྱུ་ཡང་སྡུག་བསྔལ་རྣམ་པ་གསུམ་སྟེ། འཁོར་བའི་སྡུག་བསྔལ་དང་། སེམས་ཅན་ལོག་པར་སྒྲུབ་པའི་སྡུག་བསྔལ་དང་། ལོངས་སྤྱོད་དང་བྲལ་བའི་སྡུག་བསྔལ་ལོ། །
2025-10-14 11:28:06,225 [INFO] Time taken to process commentary text: 0.37s
2025-10-14 11:28:06,225 [INFO] Processing commentary text: དེ་ལ་རབ་འབྱོར་དེ་ལྟ་བས་བྱང་ཆུབ་སེམས་དཔའ་སེམས་དཔའ་ཆེན་པོས་འདུ་ཤེས་ཐམས་ཅད་རྣམ་པར་སྤངས་ཏེ་ བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བྱའོ་ཞེས་གང་གསུངས་པ་ཡིན་ཏེ། འདིས་འཁོར་བའི་སྡུག་བསྔལ་མི་བཟོད་པའི་རྒྱུའི་གཉེན་པོ་བསྟན་པ་ཡིན་ནོ། །
2025-10-14 11:28:06,566 [INFO] Time taken to process commentary text: 0.34s
2025-10-14 11:28:06,566 [INFO] Processing commentary text: བྱང་ཆུབ་ཏུ་སེམས་བསྐྱེད་པ་ཡང་རྣམ་པ་གསུམ་སྟེ། སྡུག་བསྔལ་དུ་འདུ་ཤེས་པ་ཉིད་ཀྱིས་གང་སྐྱེད་པར་བྱེད་པར་མི་འདོད་པ་སྟེ། དེའི་ཕྱིར་འདུ་ཤེས་ཐམས་ཅད་རྣམ་པར་སྤངས་ཏེ་ཞེས་རྒྱས་པར་གསུངས་པ་ཡིན་ནོ། །
2025-10-14 11:28:06,750 [INFO] Time taken to process commentary text: 0.18s
2025-10-14 11:28:06,750 [INFO] Processing commentary text: འདི་ནི་འདིར་རྣམ་པ་གསུམ་སྟེ། སྡུག་བསྔལ་དུ་འདུ་ཤེས་པ་དང་། གཟུགས་ལ་སོགས་པ་ལ་གནས་པར་མངོན་པར་འདོད་པའི་འདུ་ཤེས་ཐམས་ཅད་དང་། འཁོར་བའི་སྡུག་བསྔལ་འདི་དག་གིས་ཡོངས་སུ་དུབ་པས་ཡིད་བྱང་ཆུབ་ཏུ་སེམས་བསྐྱེད་པར་མི་བྱེད་པའོ། །
2025-10-14 11:28:07,027 [INFO] Time taken to process commentary text: 0.28s
2025-10-14 11:28:07,027 [INFO] Processing commentary text: གཟུགས་ལ་མི་གནས་པར་སེམས་བསྐྱེད་པར་བྱའོ་ཞེས་བྱ་བ་ནི་སྔ་མ་བཞིན་ནོ། ། དེ་བཞིན་དུ་ཆོས་ལ་མི་གནས་པ་དང་།  ཆོས་མེད་པ་ལ་ཡང་མི་གནས་པར་ཞེས་གསུངས་པ་ཡིན་ཏེ། ཆོས་ལ་ཡང་ནི་ཆོས་བདག་མེད་པ་ལ་ཡང་མི་གནས་པ་སྟེ།  དེ་ལ་ཡང་མི་གནས་པ་ཉིད་ནི་འདི་ལ་སྒྲ་ཇི་བཞིན་པའི་ངོ་བོ་ཉིད་དུ་ཀུན་དུ་རྟོག་པ་དགག་པའི་ཕྱིར་གནས་པ་གང་ཡིན་པ་དེ་ཉིད་མི་གནས་པའི་ཕྱིར་ཏེ་ཞེས་རྒྱས་པར་གསུངས་པ་ཡིན་ནོ། །
2025-10-14 11:28:08,416 [INFO] Time taken to process commentary text: 1.39s
2025-10-14 11:28:08,416 [INFO] Processing commentary text: ཡང་བྱང་ཆུབ་སེམས་དཔས་སེམས་ཅན་ཐམས་ཅད་ལ་ཕན་གདགས་པའི་ཕྱིར་སྦྱིན་པ་ཡོངས་སུ་བཏང་བར་བྱའོ་ཞེས་གང་གསུངས་པ་དང་།  གང་དུ་སེམས་ཅན་དུ་འདུ་ཤེས་གང་ཡིན་པ་དེ་ཉིད་ཀྱང་འདུ་ཤེས་མེད་པ་སྟེ་ཞེས་རྒྱས་པར་གསུངས་ཏེ། འདིས་ནི་སེམས་ཅན་གྱི་ལོག་པར་སྒྲུབ་པའི་སྡུག་བསྔལ་མི་བཟོད་པའི་རྒྱུའི་གཉེན་པོ་ཡོངས་སུ་སྟོན་ཏེ། སེམས་ཅན་ཐམས་ཅད་ཀྱི་དོན་ཉིད་ཀྱི་ཕྱིར་ཡོངས་སུ་གཏོང་བར་བྱེད་པར་བརྗོད་དོ། །
2025-10-14 11:28:09,409 [INFO] Time taken to process commentary text: 0.99s
2025-10-14 11:28:09,410 [INFO] Processing commentary text: དེ་ཉིད་ལ་བྱེད་པ་དང་བྱེད་པ་པོ་ངའོ་སྙམ་དུ་ཞེན་པའི་སེམས་ཅན་དེ་ཉིད་ཀྱང་ཡོད་པ་མ་ཡིན་ན་རྒྱུ་གང་ལས་སེམས་ཅན་དུ་འདུ་ཤེས་ཏེ་སེམས་ཅན་ལོག་པར་སྒྲུབ་པ་ལ་སྐྱོ་བ་སྐྱེད་པར་བྱེད་ཅེས་གང་ཟག་ལ་བདག་མེད་པ་དང་ཆོས་ལ་བདག་མེད་པ་ཡང་ཡོངས་སུ་སྟོན་ཏོ། །
2025-10-14 11:28:09,721 [INFO] Time taken to process commentary text: 0.31s
2025-10-14 11:28:09,722 [INFO] Processing commentary text: རབ་འབྱོར་དེ་བཞིན་གཤེགས་པ་ནི་ཡང་དག་པར་གསུང་པ་ཞེས་རྒྱས་པས་ཅི་ཞིག་སྟོན་ཞེ་ན། དེ་བཞིན་གཤེགས་པ་ལ་ཡང་དག་པར་ཡིད་ཆེས་པས་ཀྱང་བཟོད་པར་བྱའོ་ཞེས་བྱ་བ་ཡིན་ནོ། །
2025-10-14 11:28:09,960 [INFO] Time taken to process commentary text: 0.24s
2025-10-14 11:28:09,960 [INFO] Processing commentary text: དེ་ལ་ཀུན་རྫོབ་ཀྱི་བདེན་པའི་མཚན་ཉིད་ཀྱི་དབང་དུ་བྱས་ནས་ཡང་དག་པར་གསུང་པའོ། ། དེ་སྒྲུབ་པ་ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་ཉིད་ཀྱི་དབང་དུ་བྱས་ནས་བདེན་པ་གསུང་པའོ། །འདི་ནི་ཀུན་ནས་ཉོན་མོངས་པར་བྱ་བ་དང་རྣམ་པར་བྱང་བར་བྱའོ་ཞེས་བྱ་བ་ནི་བདེན་པའི་སྒྲུབ་པའོ། །དོན་དམ་པའི་བདེན་པའི་མཚན་ཉིད་ཀྱི་དབང་དུ་བྱས་ནས་དེ་བཞིན་ཉིད་གསུངས་པ་སྟེ།  དེ་སྒྲུབ་པ་ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་ཉིད་ཀྱི་དབང་དུ་བྱས་ནས་དེ་བཞིན་ཉིད་གསུང་བ་དང་ཡང་དག་པར་གསུང་བ་ཞེས་གསུངས་པ་ཡིན་ཏེ།  འདིར་ཡང་ཡང་དག་པ་ནི་སྒྲ་ཇི་བཞིན་པའི་ངོ་བོ་ཉིད་དུ་མངོན་པར་ཞེན་པ་ཡོངས་སུ་སྤང་བའི་དོན་དུ་དེ་བཞིན་གཤེགས་པས་ཆོས་གང་མངོན་པར་སངས་རྒྱས་པའམ་བསྟན་པ་དེ་ལ་བདེན་པ་ཡང་མེད་བརྫུན་པ་ཡང་མེད་དོ་ཞེས་བྱ་བ་གསུངས་ཏེ། བདེན་པ་མེད་པ་ནི་སྒྲ་ཇི་བཞིན་པའི་ངོ་བོ་ཉིད་ཀྱིས་མེད་པའི་ཕྱིར་རོ། །
2025-10-14 11:28:15,455 [INFO] Time taken to process commentary text: 5.49s
2025-10-14 11:28:15,455 [INFO] Processing commentary text: བརྫུན་པ་མེད་པ་ནི་སྒྲ་ཇི་བཞིན་པ་མ་ཡིན་པའི་ངོ་བོ་ཉིད་ཀྱིས་ཡོད་པའི་ཕྱིར་རོ། །
2025-10-14 11:28:15,505 [INFO] Time taken to process commentary text: 0.05s
2025-10-14 11:28:15,505 [INFO] Processing commentary text: རབ་འབྱོར་འདི་ལྟ་སྟེ་དཔེར་ན། མི་ཞིག་མུན་པར་ཞུགས་ཞེས་བྱ་བ་རྒྱས་པས་ལོངས་སྤྱོད་མ་ཚང་བའི་སྡུག་བསྔལ་ལ་མི་བཟོད་པའི་རྒྱུའི་གཉེན་པོ་ཡོངས་སུ་སྟོན་ཏེ། སུ་ཞིག་ལོངས་སྤྱོད་ཀྱི་དོན་དུ་སྦྱིན་པ་གཏོང་བ་དེ་ནི་དངོས་པོར་ལྟུང་བས་སྦྱིན་པ་གཏོང་བ་ཡིན་ཏེ། དེ་ལྟུང་བ་ནི་བདེ་བ་འདོད་ཅིང་སྡུག་བསྔལ་མེད་པའི་ཆེད་དུའོ། །
2025-10-14 11:28:16,147 [INFO] Time taken to process commentary text: 0.64s
2025-10-14 11:28:16,148 [INFO] Processing commentary text: ཚོར་བས་ངེས་པར་འབྱུང་བ་སྐྱེད་པར་མི་བྱེད་དེ། ཇི་ལྟར་མུན་པར་ཞུགས་པ་ཅི་ནས་བདག་གིས་འགྲོ་བར་བྱའོ་སྙམ་པ་དེའི་ཕྱིར་འདོད་པའི་བདེ་བ་ཉིད་ལ་མངོན་པར་དགའ་ཞིང་ གང་དངོས་པོར་མ་ལྷུང་བས་སྦྱིན་པ་བྱིན་པ་དེ་ནི་ཇི་ལྟར་མིག་དང་ལྡན་པའི་མི་ནམ་ལངས་ཏེ་ཉི་མ་ཤར་ནས་གཟུགས་སྣ་ཚོགས་པ་མཐོང་བ་གང་ལས་བདག་གིས་འགྲོ་བར་བྱའོ་ཞེས་དེ་ལྟར་བལྟའོ། །
2025-10-14 11:28:16,921 [INFO] Time taken to process commentary text: 0.77s
2025-10-14 11:28:16,921 [INFO] Processing commentary text: དེ་ནི་མ་རིག་པའི་མཚན་མོ་འདས་ཤིང་ཡེ་ཤེས་ཀྱི་ཉི་མ་ཤར་བ་ན་རྣམ་པ་སྣ་ཚོགས་པའི་ཤེས་བྱ་ཡང་དག་པ་ཇི་ལྟ་བཞིན་དུ་མཐོང་བ་སྐྱེད་པར་བྱེད་དོ། །གཞན་དུ་འདོད་པའི་བདེ་བ་དང་སྡུག་བསྔལ་གྱིས་ཚོར་བ་ལས་ངེས་པར་འབྱུང་བ་དེའི་ཕྱིར་འདོད་པའི་བདེ་བ་ལ་མངོན་པར་དགའ་བ་མ་ཡིན་ནོ། །
2025-10-14 11:28:17,303 [INFO] Time taken to process commentary text: 0.38s
2025-10-14 11:28:17,303 [INFO] Processing commentary text: ཏིང་ངེ་འཛིན་གྱི་རོ་མྱང་བས་དབེན་པ། ཡེ་ཤེས་ཀྱི་ཚོགས་མ་ཚང་བས་དབེན་པའི་དབང་དུ་བྱས་ནས་ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་དག་ཆོས་ཀྱི་རྣམ་གྲངས་འདི་ལེན་པ་ཞེས་རྒྱས་པར་གསུངས་པ་ཡིན་ཏེ། འདིར་ཏིང་ངེ་འཛིན་གྱི་རོ་མྱང་བས་དབེན་པའི་དོན་དུ་ཆོས་ཀྱི་རྣལ་འབྱོར་བྱ་བའི་ཡོན་ཏན་གྱི་ཁྱད་པར་རྣམ་པ་ལྔ་སྟོན་པར་བྱེད་དེ།  དེ་བཞིན་གཤེགས་པས་དགོངས་ཤིང་ལྷན་ཅིག་ཏུ་འགྲོགས་པ་དང་། བསོད་ནམས་ཡོངས་སུ་འཛིན་པ་དང་ཆོས་སྒྲུབ་པ་ལ་བསྟོད་པ་དང་། ལྷ་ལ་སོགས་པས་བཀུར་བ་དང་། སྡིག་པ་ཟད་པར་བྱེད་པ་རྣམས་སོ། །
2025-10-14 11:28:19,424 [INFO] Time taken to process commentary text: 2.12s
2025-10-14 11:28:19,424 [INFO] Processing commentary text: དེ་བཞིན་གཤེགས་པས་དགོངས་ཤིང་ལྷན་ཅིག་ཏུ་འགྲོགས་པ་ཅི་ལྟ་བུ་ཞེ་ན། དེ་དག་ནི་དེ་བཞིན་གཤེགས་པས་མཁྱེན། དེ་དག་ནི་དེ་བཞིན་གཤེགས་པས་གཟིགས་ཞེས་གང་གསུངས་པ་ཡིན་ནོ། །
2025-10-14 11:28:19,553 [INFO] Time taken to process commentary text: 0.13s
2025-10-14 11:28:19,553 [INFO] Processing commentary text: དེ་ལ་ལེན་པ་དང་། ཀློག་པ་དང་། འཛིན་པ་དང་། མི་བརྗེད་པར་བྱེད་པ་དང་། སྨྲ་བར་བྱེད་པ་དང་། ཀུན་ཆུབ་པར་བྱེད་པ་ཞེས་གང་གསུངས་པ་ཡིན་ནོ། །འཛིན་པའི་གཟུངས་ཀྱི་རྒྱུ་ལེན་པར་འདོད་པ་དང་། ཀློག་པ་དང་འཛིན་པར་འདོད་པ་དང་ཀུན་ཆུབ་པར་བྱེད་པའོ། །ཡང་སྨྲ་བར་བྱེད་པ་དང་། ཀློག་པར་བྱེད་པ་དང་། ཀུན་ཆུབ་པར་བྱེད་པ་ཞེས་དོན་འཛིན་པར་བྱེད་པའོ། །
2025-10-14 11:28:20,384 [INFO] Time taken to process commentary text: 0.83s
2025-10-14 11:28:20,384 [INFO] Processing commentary text: ཇི་ལྟར་བསོད་ནམས་ཡོངས་སུ་འཛིན་ཞེ་ན། སེམས་ཅན་དེ་དག་ཐམས་ཅད་ནི་དཔག་ཏུ་མེད་པའི་བསོད་ནམས་ཀྱི་ཕུང་པོ་བསྐྱེད་དོ་ཞེས་གང་གསུངས་པ་ཡིན་ནོ། །མི་བརྗེད་པར་འགྱུར་ཞེས་ཀྱང་རྒྱས་པར་རོ། །
2025-10-14 11:28:20,587 [INFO] Time taken to process commentary text: 0.20s
2025-10-14 11:28:20,587 [INFO] Processing commentary text: ཇི་ལྟར་ཆོས་དེ་སྒྲུབ་པ་ལ་བསྟོད་པ་ལས་ཡིན་ཞེ་ན། རབ་འབྱོར་ཆོས་ཀྱི་རྣམ་གྲངས་འདི་ནི་བསམ་གྱིས་མི་ཁྱབ་ཅིང་མཚུངས་པ་མེད་དེ་ཞེས་རྒྱས་པར་གང་གསུངས་པ་ཡིན་ནོ། ། ཆོས་ཀྱི་བསྟོད་པ་ནི་འདི་ཡིན་ཏེ། དེ་ལ་བསམ་གྱིས་མི་ཁྱབ་པ་ནི་སོ་སོ་རང་གིས་རིག་པར་བྱ་བ་ཉིད་ཀྱིས་སོ། །མཚུངས་མེད་པ་ནི་མཉམ་པའི་ཁྱད་པར་མེད་པའི་ཕྱིར་རོ། །
2025-10-14 11:28:21,377 [INFO] Time taken to process commentary text: 0.79s
2025-10-14 11:28:21,377 [INFO] Processing commentary text: དེ་བཞིན་གཤེགས་པས་གསུངས་པའི་ཆོས་ཀྱི་རྣམ་གྲངས་འདི་ཡང་ཐེག་པ་མཆོག་ལ་ཡང་དག་པར་ཞུགས་པའི་སེམས་ཅན་རྣམས་ཀྱི་དོན་ཞེས་བྱ་བ་ནི་མཚུངས་པ་མེད་པ་ཉིད་སྒྲུབ་པར་བྱེད་དོ།
2025-10-14 11:28:21,551 [INFO] Time taken to process commentary text: 0.17s
2025-10-14 11:28:21,552 [INFO] Processing commentary text: དེ་ལ་ཐེག་པ་གཞན་ལ་ལྟོས་ན་ཉོན་མོངས་པ་དང་ཤེས་བྱའི་སྒྲིབ་པ་རྣམ་པར་དག་པའི་ཕྱིར་མཆོག་ཏུ་རིག་པར་བྱ་ལ། གཙོ་བོར་རིག་པར་བྱ་སྟེ། ཆོས་ཀྱི་རྣམ་གྲངས་འདི་ལེན་པ་ནས་ཀུན་ཆུབ་པའི་བར་དེ་དག་དེ་བཞིན་གཤེགས་པས་གཟིགས་ཞེས་གང་གསུངས་པ་ཡིན་ཏེ། འདི་དང་དེ་དག་ནི་སྒྲུབ་པ་ལ་བསྟོད་པ་ཡིན་ཏེ།  སེམས་ཅན་དེ་དག་ཐམས་ཅད་ནི་དཔག་ཏུ་མེད་པ་དང་ བསམ་གྱིས་མི་ཁྱབ་པ་དང་། མཚུངས་པ་མེད་པ་དང་། གཞལ་དུ་མེད་པ་དང་། ཚད་མེད་པ་དང་ལྡན་པར་འགྱུར་ཏེ་ཞེས་རྒྱས་པར་བཤད་པའོ། །
2025-10-14 11:28:23,362 [INFO] Time taken to process commentary text: 1.81s
2025-10-14 11:28:23,362 [INFO] Processing commentary text: དེ་དག་ཐམས་ཅད་ནི་ངའི་བྱང་ཆུབ་ཕྲག་པ་ལ་ཐོགས་པར་འགྱུར། བྱང་ཆུབ་ཀྱི་ཁུར་འཕེལ་བར་བྱེད་པར་འགྱུར་ཏེ།  རབ་འབྱོར་ཆོས་ཀྱི་རྣམ་གྲངས་འདི་དམན་པ་ལ་མོས་པ་རྣམས་ཀྱིས་མཉན་པར་མི་ནུས་ཏེ། ཉན་ཐོས་དང་རང་སངས་རྒྱས་ཀྱི་ཐེག་པ་པ་རྣམས་ཀྱིས་སོ། །
2025-10-14 11:28:23,718 [INFO] Time taken to process commentary text: 0.36s
2025-10-14 11:28:23,719 [INFO] Processing commentary text: བདག་ཏུ་ལྟ་བ་རྣམས་ཀྱི་མ་ཡིན་ཞེས་པ་ནི་གང་ཟག་ཏུ་ལྟ་བའི་བྱང་ཆུབ་སེམས་དཔའ་རྣམས་བཤད་པ་ཡིན་ནོ། །
2025-10-14 11:28:23,800 [INFO] Time taken to process commentary text: 0.08s
2025-10-14 11:28:23,800 [INFO] Processing commentary text: ལྷ་ལ་སོགས་པས་བཀུར་བ་ཇི་ལྟ་བུ་ཞེ་ན། ཡང་རབ་འབྱོར་སའི་ཕྱོགས་གང་ན་མདོ་སྡེ་འདི་སྟོན་པ་དེ་མཆོད་པར་བྱ་བ་དང་།  སའི་ཕྱོགས་དེ་ཞེས་བྱ་བ་རྒྱས་པར་གང་གསུངས་པ་ཡིན་ནོ། ། དེ་ལ་མེ་ཏོག་དང་། བདུག་སྤོས་དང་། གདུགས་དང་། རྒྱལ་མཚན་དང་། བ་དན་ལ་སོགས་པ་རྣམས་ཀྱིས་མཆོད་པ་དང་། འདུད་ཅིང་ཕྱག་བྱ་བ་དང་། བསྐོར་བ་བྱེད་པ་དང་། ཡོན་དབུལ་ཞིང་གང་དུ་མཆོད་རྟེན་དུ་འགྱུར་བའོ། །
2025-10-14 11:28:24,962 [INFO] Time taken to process commentary text: 1.16s
2025-10-14 11:28:24,962 [INFO] Processing commentary text: སྡིག་པ་ཟད་པར་བྱེད་པ་ཇི་ལྟ་བུ་ཞེ་ན། འདི་དག་ཡོངས་སུ་མནར་བར་འགྱུར་རོ། ། དེ་ཡོངས་སུ་མནར་བའི་སྒོ་དུ་མ་ཉིད་ཡོངས་སུ་བསྟན་པའི་ཕྱིར་ཤིན་དུ་མནར་བར་འགྱུར་ཞེས་དང་།  སངས་རྒྱས་ཀྱི་བྱང་ཆུབ་ཀྱང་ཐོབ་པར་འགྱུར་ཞེས་དང་། སྒྲིབ་པ་དང་སྡིག་པ་ཡོངས་སུ་ཟད་པར་འགྱུར་ཞེས་བསྟན་པས་གསུངས་པ་ཡིན་ནོ། ། དེའི་ཕྱིར་གཞན་ཡང་ལྟུང་བ་ལས་འབྱུང་བ་དང་། བསོད་ནམས་ཆེས་མང་ཞིང་གཞལ་དུ་མེད་པ་གྲངས་མེད་པ་འབྱུང་བར་འགྱུར་རོ་ཞེས་ཀྱང་གསུངས་སོ། །དེ་ནི་གཞལ་དུ་མེད་པ་དང་གྲངས་མེད་པའི་རྣམ་པར་བཤད་པ་ཡིན་པར་རིག་པར་བྱ་སྟེ། ཤིན་དུ་གདུང་བ་འབྱུང་བར་འགྱུར་བ་ཉིད་དང་། མང་པོ་ཉིད་འབྱུང་བར་འགྱུར་བས་ཀྱང་ངོ་། །
2025-10-14 11:28:27,301 [INFO] Time taken to process commentary text: 2.34s
2025-10-14 11:28:27,301 [INFO] Processing commentary text: དེ་ལ་རབ་འབྱོར་ངས་མངོན་པར་ཤེས་ཏེ་བསྐལ་པ་གྲངས་མེད་པའི་ཆེས་གྲངས་མེད་པ་ཞེས་རྒྱས་པར་གང་གསུངས་པ་ཡིན་ཏེ། འདི་དག་གིས་ནི་རབ་ཏུ་གྱུར་པར་སྟོན་པར་བྱེད་ལ། འདི་ནི་འདིའི་བསོད་ནམས་ཀྱི་ཕུང་པོ་འབྱུང་བ་གང་རེ་ཞིག་བསོད་ནམས་ཀྱི་ཕུང་པོ་དེ་མཆོག་ཏུ་ཟིལ་གྱིས་གནོན་པ་ཡིན་ནོ། །
2025-10-14 11:28:27,710 [INFO] Time taken to process commentary text: 0.41s
2025-10-14 11:28:27,710 [INFO] Processing commentary text: དེ་ལ་ཇི་སྲིད་དེ་བཞིན་གཤེགས་པ་མར་མེ་མཛད་ནས་བསྐལ་པ་གྲངས་མེད་པར་རིག་པར་བྱ་སྟེ། དེ་ལས་ཆེས་གྲངས་མེད་པ་གཞན་གྱིས་མཉེས་པར་བྱས་པའོ་ཞེས་བྱ་བ་ནི་མདོར་བསྡུས་པའོ། །
2025-10-14 11:28:27,906 [INFO] Time taken to process commentary text: 0.20s
2025-10-14 11:28:27,907 [INFO] Processing commentary text: ཐུགས་བྱུང་བར་མ་བྱས་པ་ནི་ང་རྒྱལ་མེད་པའོ། །
2025-10-14 11:28:27,919 [INFO] Time taken to process commentary text: 0.01s
2025-10-14 11:28:27,919 [INFO] Processing commentary text: སླར་ཡང་རབ་འབྱོར་གལ་ཏེ་རིགས་ཀྱི་བུའམ་རིགས་ཀྱི་བུ་མོ་དེ་རྣམས་ཀྱི་བསོད་ནམས་ཀྱི་ཕུང་པོ་ངས་བརྗོད་ན་ཞེས་རྒྱས་པར་གང་གསུངས་པ་ཡིན་ནོ། །འདིས་མང་པོ་ཉིད་དུ་སྟོན་པར་བྱེད་དེ། དེ་ལ་མྱོ་མྱོ་པོ་ནི་རྒྱུ་ཡིན་ལ་སེམས་འཁྲུགས་པ་ནི་འབྲས་བུར་རིག་པར་བྱའོ། །
2025-10-14 11:28:28,291 [INFO] Time taken to process commentary text: 0.37s
2025-10-14 11:28:28,291 [INFO] Processing commentary text: མངོན་པར་རྟོགས་པའི་དུས་སུ་བདག་གོ་སྙམ་དུ་འཛིན་པས་དབེན་པ། ད་ནི་བསོད་ནམས་འབྱུང་བ་ཇི་ལྟ་ཞེ་ན། ཡང་རབ་འབྱོར་ཆོས་ཀྱི་རྣམ་གྲངས་འདི་ནི་བསམ་གྱིས་མི་ཁྱབ་པ་ཉིད་དེ།  འདིའི་རྣམ་པར་སྨིན་པ་ཡང་བསམ་གྱིས་མི་ཁྱབ་ཅེས་གང་གསུངས་པ་ཡིན་ཏེ། འདིས་ནི་བསོད་ནམས་ཀྱི་འབྲས་བུ་དེ་རྟོག་གེ་ལ་མི་བརྟེན་པར་ཡོངས་སུ་སྟོན་པར་བྱེད་དོ། །
2025-10-14 11:28:29,104 [INFO] Time taken to process commentary text: 0.81s
2025-10-14 11:28:29,104 [INFO] Processing commentary text: བདག་ཏུ་འཛིན་པས་དབེན་པའི་དབང་དུ་བྱས་ནས་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཇི་ལྟར་ཞེས་རྒྱས་པར་གསུངས་པ་ཡིན་ནོ། །དེ་ཅི་ཡིན་ཞེ་ན། དང་པོར་དྲིས་པ་ཉིད་སྟོན་པར་བྱེད་དེ། མངོན་པར་རྟོགས་པའི་མཐའ་ལས་གནས་བཞིན་པའི་བྱང་ཆུབ་སེམས་དཔའ་བདག་ཉིད་ཀྱི་ཁྱད་པར་རྟོགས་པར་བལྟ་བར་བྱ་སྟེ། ང་ནི་དེ་ལ་གནས་པའོ་ཞེས་སོ། །
2025-10-14 11:28:29,959 [INFO] Time taken to process commentary text: 0.86s
2025-10-14 11:28:29,959 [INFO] Processing commentary text: དེ་ལྟར་སྒྲུབ་པ་དང་ང་ནི་དེ་ལྟར་སེམས་རབ་ཏུ་བཟུང་བར་བྱའོ། ། ད་ནི་སེམས་ཅན་ཡོངས་སུ་མྱ་ངན་ལས་འདའ་བར་བྱའོ་ཞེས་རྒྱས་པའོ། །དེའི་གཉེན་པོར་དེ་ལ་གནས་པ་དང་། ཡང་ཇི་ལྟར་གནས་པར་བྱ་བ་དང་། བསྒྲུབ་པར་བྱ་བ་དང་སེམས་རབ་ཏུ་གཟུང་བར་བྱ་བའོ། །
2025-10-14 11:28:30,537 [INFO] Time taken to process commentary text: 0.58s
2025-10-14 11:28:30,537 [INFO] Processing commentary text: དེ་ཞུས་པར་གྱུར་པ་དང་བཅོམ་ལྡན་འདས་ཀྱིས་ལུང་བསྟན་ཏེ། ཇི་ལྟར་སེམས་བསྐྱེད་པར་བགྱི་ཞེས་རྒྱས་པར་ཏེ། སེམས་ཅན་ཡོངས་སུ་མྱ་ངན་ལས་འདའ་བར་བྱའོ་ཞེས་བྱ་བ་ལ་སེམས་ཅན་འགའ་ཡང་ཡོངས་སུ་མྱ་ངན་ལས་འདའ་བར་གྱུར་པ་མེད་དོ་ཞེས་བྱ་བས་ནི་བདག་ཏུ་འཛིན་པའི་གཉེན་པོར་གསུངས་པ་ཡིན་ནོ། །
2025-10-14 11:28:31,020 [INFO] Time taken to process commentary text: 0.48s
2025-10-14 11:28:31,021 [INFO] Processing commentary text: རབ་འབྱོར་གལ་ཏེ་བྱང་ཆུབ་སེམས་དཔའ་སེམས་ཅན་དུ་འདུ་ཤེས་འཇུག་ན་ཞེས་བྱ་བ་ནི་ཡང་དག་པར་འཛིན་པ་ལས་སམ་བག་ལ་ཉལ་ལས་སོ་ཞེས་དགོངས་སོ། །
2025-10-14 11:28:31,124 [INFO] Time taken to process commentary text: 0.10s
2025-10-14 11:28:31,124 [INFO] Processing commentary text: ཡང་དག་པར་རྫོགས་པའི་བྱང་ཆུབ་སེམས་དཔའི་ཐེག་པ་ལ་གནས་པ་ཞེས་པ་ནི་བདག་ཏུ་འཛིན་པའི་གཉེན་པོར་གསུངས་པ་ཡིན་ནོ། །རབ་འབྱོར་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་ཞེས་བྱ་བའི་ཆོས་དེ་གང་ཡང་མེད་པའི་ཕྱིར་རོ་ཞེས་བྱ་བས་ཀྱང་ངོ་། །
2025-10-14 11:28:31,509 [INFO] Time taken to process commentary text: 0.38s
2025-10-14 11:28:31,509 [INFO] Processing commentary text: གདམས་ངག་ཡོངས་སུ་འཚོལ་བ། གདམས་ངག་དང་མི་ལྡན་པས་དབེན་པའི་དབང་དུ་མཛད་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་ཆོས་དེ་གང་ཡང་ཡོད་དམ་ཞེས་རྒྱས་པར་ཏེ། རབ་འབྱོར་གལ་ཏེ་དེ་བཞིན་གཤེགས་པས་དེ་བཞིན་གཤེགས་པ་མར་མེ་མཛད་ལས་གང་བླ་ན་མེད་པ་ཡང་དག་པར་རྫོགས་པའི་ཆོས་དེ་གང་ཡང་ཡོད་དམ་ཞེས་བྱ་བ་དང་། ལུང་སྟོན་པར་མི་འགྱུར་བ་ཞིག་ན་ཞེས་གསུངས་པ་ཡིན་ནོ། །
2025-10-14 11:28:33,071 [INFO] Time taken to process commentary text: 1.56s
2025-10-14 11:28:33,071 [INFO] Processing commentary text: འདིའི་དགོངས་པ་ཅི་ཡིན་ཞེ་ན། གལ་ཏེ་རྟོགས་པར་བྱ་བའི་ཆོས་ཐོབ་པར་འགྱུར་བ་དེ་ནི། ཇི་ལྟར་དེ་བཞིན་གཤེགས་པ་མར་མེ་མཛད་ཀྱིས་བརྙེས་པ་དེ་བཞིན་དུ། ང་ཉིད་ཀྱང་མངོན་པར་རྫོགས་པར་སངས་རྒྱས་པར་གྱུར་ཏོ་ཞེས་བྱའོ། །
2025-10-14 11:28:33,397 [INFO] Time taken to process commentary text: 0.33s
2025-10-14 11:28:33,397 [INFO] Processing commentary text: ཡང་དེ་བཞིན་གཤེགས་པ་མར་མེ་མཛད་ཀྱིས་ལུང་སྟོན་པར་མི་འགྱུར་བ་ཞིག་ན་ཞེས་རྒྱ་ཆེར་གསུངས་ཏེ། དེའི་ཕྱིར་ཆོས་དེ་མངོན་པར་ཐོབ་པ་མེད་པ་ཉིད་ཀྱི་ཕྱིར་དེའི་མཐའ་ལས་མངོན་པར་རྫོགས་པར་སངས་རྒྱས་ཏེ། དེ་བས་ན་ང་ལུང་བསྟན་ཏོ་ཞེས་པ་ནི་འདིར་འདིའི་དགོངས་པ་ཡིན་པར་རིག་པར་བྱའོ། །
2025-10-14 11:28:33,917 [INFO] Time taken to process commentary text: 0.52s
2025-10-14 11:28:33,917 [INFO] Processing commentary text: ཅིའི་ཕྱིར་ཆོས་དེ་མངོན་པར་ཐོབ་པ་མེད་ཅེ་ན། རབ་འབྱོར་དེ་བཞིན་གཤེགས་པ་ཞེས་བྱ་བ་ནི་ཡང་དག་པའི་དེ་བཞིན་ཉིད་ཅེས་གསུངས་ཏེ། དེ་ལ་དེ་བཞིན་ཉིད་ཀྱི་ཚིག་བླ་དྭགས་ནི། རྣམ་པར་དག་པས་རབ་ཏུ་ཕྱེ་བའི་དེ་བཞིན་གཤེགས་པ་སྟེ། དེ་བཞིན་ཉིད་ཀྱང་ཐོབ་པ་མེད་པའོ་ཞེས་དགོངས་པའོ། །
2025-10-14 11:28:34,429 [INFO] Time taken to process commentary text: 0.51s
2025-10-14 11:28:34,429 [INFO] Processing commentary text: རྣམ་པར་དག་པའི་དེ་བཞིན་ཉིད་དང་ཡང་དག་པའི་དེ་བཞིན་ཉིད་ཅེས་བརྗོད་པ་དེ་ལ། ཡང་དག་པ་ནི་གསེར་ལྟ་བུའོ། །གལ་ཏེ་དེ་བཞིན་གཤེགས་པ་མར་མེ་མཛད་ལས་ཆོས་དེ་མངོན་པར་རྫོགས་པར་སངས་མ་རྒྱས་ལ།  བཅོམ་ལྡན་འདས་ཉིད་ཀྱིས་ཕྱིས་མངོན་པར་རྫོགས་པར་སངས་རྒྱས་སོ་ཞེས་འཛིན་པ་སྤང་བའི་ཕྱིར། རབ་འབྱོར་གང་ལ་ལ་ཞིག་འདི་སྐད་དུ་དེ་བཞིན་གཤེགས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ་ཞེས་ཟེར་ན་ཞེས་རྒྱ་ཆེར་གསུངས་སོ། །
2025-10-14 11:28:36,534 [INFO] Time taken to process commentary text: 2.10s
2025-10-14 11:28:36,534 [INFO] Processing commentary text: རབ་འབྱོར་དེ་བཞིན་གཤེགས་པས་ཆོས་གང་མངོན་པར་རྫོགས་པར་སངས་རྒྱས་པའི་ཆོས་དེ་ནི་བདེན་པ་ཡང་མེད་བརྫུན་པ་ཡང་མེད་ཅེས་པས་ནི་དེ་བཞིན་ཉིད་གཉིས་སུ་མེད་པ་གསལ་བར་སྟོན་ཏེ། ཅི་ལྟར་བདེན་པ་མ་ཡིན་ན། ཐོབ་པར་བྱ་བ་ཅི་ལྟ་བའོ། ། ཅི་ལྟར་བརྫུན་པ་མ་ཡིན་ན། མངོན་པར་རྫོགས་པར་འཚང་རྒྱ་བ་ཇི་ལྟ་བ་སྟེ། དེ་ལ་ནི་གང་དུ་ཡང་མངོན་པར་ཐོབ་པའི་འཇུག་པ་ཡོད་པ་མ་ཡིན་པ་ཉིད་ཀྱིས་སོ། །
2025-10-14 11:28:37,935 [INFO] Time taken to process commentary text: 1.40s
2025-10-14 11:28:37,935 [INFO] Processing commentary text: དེ་བས་ན་དེ་བཞིན་གཤེགས་པས་ཆོས་ཐམས་ཅད་སངས་རྒྱས་ཀྱི་ཆོས་ཞེས་གསུངས་པའི་དགོངས་པ་ཅི་ཞེ་ན། གང་གི་ཕྱིར་སངས་རྒྱས་ཀྱི་ཆོས་རྣམས་དེ་བཞིན་ཉིད་རྣམ་པར་དག་པས་རབ་ཏུ་ཕྱེ་བ་སྟེ། ཆོས་ཐམས་ཅད་དེ་བཞིན་ཉིད་ཀྱི་རྗེས་སུ་སོང་བའོ་ཞེས་པ་འདིའི་དགོངས་པའོ། །
2025-10-14 11:28:38,385 [INFO] Time taken to process commentary text: 0.45s
2025-10-14 11:28:38,386 [INFO] Processing commentary text: ཆོས་ཐམས་ཅད་ཀྱང་ཆོས་སུ་མ་གྲུབ་པོ་ཞེས་དོན་དམ་པའི་རྣམ་པར་བཞག་པས། རབ་འབྱོར་ཆོས་ཐམས་ཅད་ཅེས་བྱ་བ་ནི་དེ་དག་ཐམས་ཅད་ཆོས་མེད་པ་ཡིན་ཏེ་ དེས་ན་ཆོས་ཐམས་ཅད་སངས་རྒྱས་ཀྱི་ཆོས་ཞེས་བྱའོ་ཞེས་གསུངས་སོ། །
2025-10-14 11:28:38,698 [INFO] Time taken to process commentary text: 0.31s
2025-10-14 11:28:38,698 [INFO] Processing commentary text: 47 མངོན་པར་རྟོགས་པ། མངོན་པར་རྟོགས་པའི་དབང་དུ་བྱས་ནས། རབ་འབྱོར་འདི་ལྟ་སྟེ་དཔེར་ན་སྐྱེས་བུ་ཞིག་མིའི་ལུས་དང་ལྡན་ཞིང་ལུས་ཆེན་པོར་གྱུར་ཞེས་རྒྱ་ཆེར་གསུངས་པ་ཡིན་ཏེ། འདིས་ནི་མངོན་པར་རྟོག་པའི་ཡེ་ཤེས་ཐོབ་པ་དང་། མངོན་པའི་ང་རྒྱལ་མེད་པ་གསལ་བར་བསྟན་ཏོ། །
2025-10-14 11:28:39,528 [INFO] Time taken to process commentary text: 0.83s
2025-10-14 11:28:39,528 [INFO] Processing commentary text: ཅི་ལྟར་ཡེ་ཤེས་ཐོབ་པས་ཤེ་ན། ཡེ་ཤེས་རྣམ་པ་གཉིས་ཉེ་བར་བཟུང་ནས་ཏེ། རིགས་ཡོངས་སུ་འཛིན་པའི་ཡེ་ཤེས་དང་། མཉམ་པ་ཉིད་ཀྱི་ཡེ་ཤེས་སོ། །ཡེ་ཤེས་གང་ཞིག་ཐོབ་པས་དེ་བཞིན་གཤེགས་པའི་རིགས་སུ་སྐྱེས་པ་ནི་སངས་རྒྱས་སུ་རིགས་ངེས་པར་གྱུར་པ་སྟེ། དེ་ནི་རིགས་ཡོངས་སུ་འཛིན་པའི་ཡེ་ཤེས་ཡིན་ལ། དེ་ཐོབ་པས་ནི་ལུས་དང་ལྡན་པར་འགྱུར་རོ། །
2025-10-14 11:28:41,211 [INFO] Time taken to process commentary text: 1.68s
2025-10-14 11:28:41,211 [INFO] Processing commentary text: འདིས་ནི་གང་དུ་ཚེ་རབས་མང་པོར་མངོན་པར་དགའ་བར་བྱེད་པ་སྟེ། རིགས་སུ་སྐྱེས་པར་གྱུར་པ་དེ་ནི་ལུས་དང་ལྡན་པར་འགྱུར་ཏེ། དེའི་ཕྱིར་ལུས་དང་ལྡན་པ་ཞེས་བརྗོད་པར་བྱའོ། །
2025-10-14 11:28:41,485 [INFO] Time taken to process commentary text: 0.27s
2025-10-14 11:28:41,485 [INFO] Processing commentary text: མཉམ་པ་ཉིད་ཀྱི་ཡེ་ཤེས་ཀྱང་མཉམ་པ་ཉིད་རྣམ་པ་ལྔ་ཉེ་བར་བཟུང་ནས་ཏེ། གནས་ངན་ལེན་མཉམ་པ་ཉིད་དང་། བདག་མེད་པ་མཉམ་པ་ཉིད་དང་། སྤོང་བ་ལ་བརྩོན་པ་མཉམ་པ་ཉིད་དང་། ཟང་ཟིང་མེད་པའི་སེམས་ལ་བརྩོན་པ་མཉམ་པ་ཉིད་དང་། བྱང་ཆུབ་སེམས་དཔའ་ཐམས་ཅད་ཀྱི་མངོན་པར་རྟོགས་པ་མཉམ་པ་ཉིད་དོ། །
2025-10-14 11:28:42,047 [INFO] Time taken to process commentary text: 0.56s
2025-10-14 11:28:42,047 [INFO] Processing commentary text: དེ་དག་ཐོས་པས་ལུས་ཆེན་པོར་གྱུར་པ་སྟེ། སེམས་ཅན་ཐམས་ཅད་ཀྱི་ལུས་ཉེ་བར་ལེན་པའི་ཕྱིར་རོ། །དེའི་ལུས་དེ་ནི་རང་གི་མ་ཡིན་ཞིང་གཞན་གྱི་མ་ཡིན་ལ་གནས་པར་ནུས་པའོ། ། དེས་ན་དེ་བཞིན་གཤེགས་པས་སྐྱེས་བུ་མིའི་ལུས་དང་ལྡན་ཞིང་ལུས་ཆེན་པོ་ཞེས་གང་གསུངས་པ་དེ་དེ་བཞིན་གཤེགས་པས་ལུས་མ་མཆིས་པར་གསུངས་ཏེ་ དེས་ནས་ཞེས་རྒྱ་ཆེར་གསུངས་སོ། །
2025-10-14 11:28:43,081 [INFO] Time taken to process commentary text: 1.03s
2025-10-14 11:28:43,081 [INFO] Processing commentary text: དེ་ལ་ལུས་དང་ལྡན་པ་དང་ལུས་ཆེན་པོས་ནི་འདིར་དོན་དམ་པའི་ཚུལ་རྣམ་པར་འཇོག་པར་བྱེད་དེ། དེ་ལྟར་རེ་ཞིག་ཡེ་ཤེས་ཐོབ་པ་ལས་སོ། །
2025-10-14 11:28:43,210 [INFO] Time taken to process commentary text: 0.13s
2025-10-14 11:28:43,210 [INFO] Processing commentary text: སངས་རྒྱས་ཀྱི་ས་ཡོངས་སུ་འཚོལ་བ། ཞིང་ཡོངས་སུ་དག་པ་ཕུན་སུམ་ཚོགས་པ། ཅི་ལྟར་མངོན་པའི་ང་རྒྱལ་མེད་པ་ལས་ཤེ་ན། བྱང་ཆུབ་སེམས་དཔའ་གང་ཞིག་འདི་སྐད་དུ་ཞེས་རྒྱ་ཆེར་གང་གསུངས་པ་སྟེ། འདིས་ཅི་ཤེས་པར་བྱེད་ཅེ་ན། གང་ཞིག་འདི་སྙམ་དུ་བདག་གིས་སེམས་ཅན་རྣམས་ཡོངས་སུ་མྱ་ངན་ལས་འདའ་བར་བྱའོ་སྙམ་ན་བྱང་ཆུབ་སེམས་དཔའ་དེ་བདག་ཉིད་མངོན་པའི་ང་རྒྱལ་ཅན་དུ་རིག་པར་བྱ་བ་སྟེ།  ཡང་དག་པའི་དོན་དུ་ན་བྱང་ཆུབ་སེམས་དཔའ་ཞེས་མི་བྱ་བའོ། །
2025-10-14 11:28:45,273 [INFO] Time taken to process commentary text: 2.06s
2025-10-14 11:28:45,273 [INFO] Processing commentary text: དེ་བས་ན་དེ་བཞིན་གཤེགས་པས་ཆོས་ཐམས་ཅད་ནི་སེམས་ཅན་མེད་པ་ཞེས་གསུངས་པས་ཅི་ཞིག་གསལ་བར་བྱས་ཤེ་ན། གལ་ཏེ་སེམས་ཅན་ཡོད་པར་གྱུར་ན། བྱང་ཆུབ་སེམས་དཔའ་དེ་ལྟར་ལུས་དང་ལྡན་པ་དང་ལུས་ཆེན་པོར་གྱུར་པ་གང་ལས་ཡིན་ཞེས་པའོ། །
2025-10-14 11:28:45,830 [INFO] Time taken to process commentary text: 0.56s
2025-10-14 11:28:45,830 [INFO] Processing commentary text: དེ་ལས་གོང་དུ་སངས་རྒྱས་ཀྱི་ས་ཡོངས་སུ་ཚོལ་བ་དང་ཞིང་རྣམ་པར་དག་པ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་བྱང་ཆུབ་སེམས་དཔའ་གང་ཞིག་འདི་སྐད་དུ་བདག་གིས་ཞིང་བཀོད་པ་རྣམས་བསྒྲུབ་པོ་ཞེས་ཟེར་ན། དེ་ཡང་དེ་བཞིན་དུ་བརྗོད་པར་བྱའོ་ཞེས་གསུངས་ཏེ། དེ་བྱང་ཆུབ་སེམས་དཔའ་ཞེས་མི་བྱའོ་ཞེས་པའི་དོན་ཏོ། །
2025-10-14 11:28:46,798 [INFO] Time taken to process commentary text: 0.97s
2025-10-14 11:28:46,798 [INFO] Processing commentary text: དེར་ལྟ་བ་དང་བཅས་པ་ནི་ཡང་དག་པའི་སྒྲུབ་པ་ལ་འཇུག་པར་བྱེད་དེ། དེས་ན་དེ་སྤང་བར་བྱ་བའི་ཕྱིར་དོན་དམ་པ་རྣམ་པར་འཇོག་པར་བྱེད་དེ། དེ་དག་བཀོད་པ་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ།  དེས་ན་ཞིང་བཀོད་པ་རྣམས་ཞེས་བྱའོ་ཞེས་སོ། །
2025-10-14 11:28:47,272 [INFO] Time taken to process commentary text: 0.47s
2025-10-14 11:28:47,273 [INFO] Processing commentary text: རབ་འབྱོར་བྱང་ཆུབ་སེམས་དཔའ་གང་ཞིག་འདི་སྐད་དུ། ཆོས་རྣམས་ནི་བདག་མེད་པ་ཆོས་རྣམས་ནི་བདག་མེད་པའོ་ཞེས་མོས་པ་ཞེས་པ་ནི་བདག་མེད་པ་རྣམ་པ་གཉིས་ཀྱི་དབང་དུ་བྱས་ནས་གསུངས་པ་སྟེ། གང་ཟག་གི་བདག་མེད་པ་དང་ཆོས་ཀྱི་བདག་མེད་པའོ། །
2025-10-14 11:28:47,720 [INFO] Time taken to process commentary text: 0.45s
2025-10-14 11:28:47,720 [INFO] Processing commentary text: དེ་དེ་བཞིན་གཤེགས་པས་བྱང་ཆུབ་སེམས་དཔའ་བྱང་ཆུབ་སེམས་དཔའ་ཞེས་བརྗོད་དོ་ཞེས་པ་ནི་བདག་མེད་པ་རྣམ་པ་གཉིས་པོ་དེ་ཉིད་རྫོགས་པར་བྱང་ཆུབ་པ་རྣམ་པ་གཉིས་ཀྱི་དབང་དུ་བྱས་ནས་གསུངས་པ་སྟེ། འདིས་ཅི་ཞིག་གསལ་བར་བྱས་ཤེ་ན། གང་ཞིག་བདག་གིས་བསྒྲུབ་པོ་ཞེས་གང་ཟག་ཏུ་འཛིན་པ་དང་།  ཞིང་བཀོད་པ་རྣམས་ཞེས་ཆོས་སུ་འཛིན་པ་སྟེ། དེ་དག་བྱང་ཆུབ་སེམས་དཔའ་རྣམས་ལ་མེད་ཅེས་པའོ། །
2025-10-14 11:28:49,201 [INFO] Time taken to process commentary text: 1.48s
2025-10-14 11:28:49,201 [INFO] Processing commentary text: བླ་ན་མེད་པའི་མཐོང་བ་དང་ཡེ་ཤེས་ཕུན་སུམ་ཚོགས་པ། བླ་ན་མེད་པའི་མཐོང་བ་དང་ཡེ་ཤེས་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས། དེ་བཞིན་གཤེགས་པ་ལ་ཤའི་སྤྱན་མངའ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:28:49,762 [INFO] Time taken to process commentary text: 0.56s
2025-10-14 11:28:49,762 [INFO] Processing commentary text: དེ་བཞིན་གཤེགས་པ་ནི་གཟིགས་པ་རྣམ་པར་དག་པ་ཕུལ་དུ་བྱུང་བ་མངའ་བ་ཉིད་དུ་ཤེས་པར་བྱ་བའི་ཕྱིར། ཤེས་རབ་ཀྱི་སྤྱན་ཁོ་ན་མངའ་བ་མ་ཡིན་ཏེ། སྤྱན་རྣམ་པ་ལྔ་མངའ་བ་ཉིད་གསལ་བར་སྟོན་ཏོ། །
2025-10-14 11:28:50,062 [INFO] Time taken to process commentary text: 0.30s
2025-10-14 11:28:50,062 [INFO] Processing commentary text: གཞན་དུ་ན་ཤེས་རབ་ཀྱི་སྤྱན་ཁོ་ནས་གཟིགས་པ་རྣམ་པར་དག་པ་ཚོལ་བར་འགྱུར་རོ། །དེ་ལ་བསྡུས་ན་སྤྱན་རྣམ་པ་བཞི་སྟེ། གཟུགས་འཛིན་པར་བྱེད་པ་དང་། དོན་དམ་པའི་བདེན་པ་འཛིན་པར་བྱེད་པ་དང་། །ཀུན་རྫོབ་ཀྱི་བདེན་པ་འཛིན་པར་བྱེད་པ་དང་། རྣམ་པ་ཐམས་ཅད་དུ་ཤེས་བྱ་ཐམས་ཅད་འཛིན་པར་བྱེད་པའོ། །
2025-10-14 11:28:50,659 [INFO] Time taken to process commentary text: 0.60s
2025-10-14 11:28:50,661 [INFO] Processing commentary text: གཟུགས་འཛིན་པར་བྱེད་པ་ཡང་རྣམ་པ་གཉིས་ཏེ། ལས་ཀྱི་འབྲས་བུ་དང་། བསྒོམས་པའི་འབྲས་བུའོ། །དེས་ན་རྣམ་པ་ལྔར་འགྱུར་རོ། །རྒྱ་ཆེ་བའི་ཡུལ་ཅན་ཉིད་ཀྱི་ཕྱིར་གཟུགས་འཛིན་པ་ནི་དང་པོའོ། །དོན་དམ་པ་མཁྱེན་པའི་དབང་གིས་ཀུན་རྫོབ་ལ་མཁྱེན་པ་ཕྱིན་ཅི་མ་ལོག་པར་འཇུག་སྟེ། དེའི་ཕྱིར་དོན་དམ་པའི་བདེན་པ་འཛིན་པ་སྔ་མའོ། །
2025-10-14 11:28:51,685 [INFO] Time taken to process commentary text: 1.02s
2025-10-14 11:28:51,685 [INFO] Processing commentary text: དེ་ལ་ཆོས་དང་གང་ཟག་ཏུ་མངོན་པར་བརྗོད་པ་ནི་ཆོས་དང་གང་ཟག་ཏུ་བཏགས་པའོ། །དེ་དག་མཁྱེན་པ་ནི་ཆོས་ཀྱི་སྤྱན་ཞེས་བརྗོད་པར་བྱ་སྟེ། འདི་ནི་ཇི་སྙེད་པ་གཟིགས་པ་རྣམ་པར་དག་པའོ། །
2025-10-14 11:28:51,974 [INFO] Time taken to process commentary text: 0.29s
2025-10-14 11:28:51,974 [INFO] Processing commentary text: དཔེར་མཛད་པ་དེ་དག་གི་བསམ་པ་ཐ་དད་པའི་སེམས་ཀྱི་རྒྱུན་ངས་རབ་ཏུ་ཤེས་སོ་ཞེས་གང་གསུངས་པ་འདི་ནི་ཡེ་ཤེས་རྣམ་པར་དག་པ་སྟེ། དེ་ལ་སེམས་ཀྱི་རྒྱུན་ནི་དུས་གསུམ་པའི་སེམས་རྣམས་སོ། །དེ་ལ་བསམ་པ་ཐ་དད་པ་ནི་རྣམ་པ་གཉིས་སུ་རིག་པར་བྱ་སྟེ། ཀུན་ནས་ཉོན་མོངས་པ་དང་རྣམ་པར་བྱང་བའམ་འདོད་ཆགས་དང་བཅས་པ་དང་འདོད་ཆགས་དང་བྲལ་བ་ཞེས་བྱ་བ་དེ་ལྟ་བུ་ལ་སོགས་པའོ། །ཡང་ན་འདས་པ་ལ་སོགས་པའི་དབྱེ་བས་སོ། །
2025-10-14 11:28:53,819 [INFO] Time taken to process commentary text: 1.84s
2025-10-14 11:28:53,819 [INFO] Processing commentary text: དེ་ལྟར་གཉིས་ཀ་ཡང་དོན་དམ་པར་རྣམ་པར་འཇོག་པར་བྱེད་དེ། སེམས་ཀྱི་རྒྱུན་ཞེས་བྱ་བ་ནི་རྒྱུན་མེད་ཅེས་པ་དང་།  འདས་པའི་སེམས་ཀྱང་དམིགས་སུ་མེད་ཅེས་བྱ་བ་རྒྱ་ཆེར་གསུངས་སོ། །དེ་ལ་འདས་པའི་སེམས་དམིགས་སུ་མེད་པ་ནི་ཉེ་བར་ཞི་བས་སོ། །
2025-10-14 11:28:54,337 [INFO] Time taken to process commentary text: 0.52s
2025-10-14 11:28:54,337 [INFO] Processing commentary text: མ་འོངས་པ་ནི་མ་བྱུང་བས་སོ། ། ད་ལྟར་བྱུང་བ་ནི་དོན་དམ་པར་ཏེ། མངོན་སུམ་གྱི་ཤེས་བྱའི་དངོས་པོའི་དབང་དུ་བྱས་ནས་མཐོང་བ་རྣམ་པར་གཞག་པའོ། ། དེ་ནས་སེམས་ཅན་རྣམས་ཀྱི་བསམ་པ་ཇི་ལྟ་བར་འདོམས་པའི་དབང་དུ་བྱས་པའི་ཡེ་ཤེས་ཏེ། འདིར་སེམས་ཀྱི་རྒྱུན་ནི་རྒྱུན་མེད་པའོ་ཞེས་ཇི་སྐད་གསུངས་པའོ། །
2025-10-14 11:28:55,309 [INFO] Time taken to process commentary text: 0.97s
2025-10-14 11:28:55,309 [INFO] Processing commentary text: དེ་བཞིན་དུ་གཟིགས་པ་རྣམ་པར་དག་པ་ལ་སྤྱན་ནི་སྤྱན་མེད་པའོ་ཞེས་ཅིའི་ཕྱིར་མ་གསུངས་ཤེ་ན། ཡེ་ཤེས་གཟིགས་པ་རྣམ་པར་དག་པ་ནི་རྟེན་གཅིག་ཉིད་ཀྱི་ཕྱིར་དང་། མཐར་ཐུག་དོན་དམ་པ་རྣམ་པར་གཞག་པ་ལས་ནི་དང་པོ་ཉིད་ནས་གྲུབ་པར་འགྱུར་ཞེས་པའོ། །
2025-10-14 11:28:55,803 [INFO] Time taken to process commentary text: 0.49s
2025-10-14 11:28:55,803 [INFO] Processing commentary text: བསོད་ནམས་ཀྱི་ཕུང་པོ་དབང་དུ་གྱུར་པ་ཕུན་སུམ་ཚོགས་པ། བསོད་ནམས་ཀྱི་ཕུང་པོ་དབང་དུ་གྱུར་པ་ཕུན་སུམ་ཚོགས་པའི་དབང་དུ་མཛད་ནས། གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཞེས་རྒྱ་ཆེར་གསུངས་པ་ཡིན་ནོ། །འདིར་ཡང་དོན་དམ་པ་རྣམ་པར་འཇོག་པར་བྱེད་དེ།  ཡང་རབ་འབྱོར་གལ་ཏེ་བསོད་ནམས་ཀྱི་ཕུང་པོར་གྱུར་ན་ཞེས་རྒྱ་ཆེར་གསུངས་སོ། །
2025-10-14 11:28:57,003 [INFO] Time taken to process commentary text: 1.20s
2025-10-14 11:28:57,003 [INFO] Processing commentary text: སྐུ་ཕུན་སུམ་ཚོགས་པ། སྐུ་ཕུན་སུམ་ཚོགས་པ་དང་དཔེ་བྱད་ཀྱི་སྐུ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  གཟུགས་ཀྱི་སྐུ་ཡོངས་སུ་གྲུབ་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:28:57,453 [INFO] Time taken to process commentary text: 0.45s
2025-10-14 11:28:57,453 [INFO] Processing commentary text: མཚན་གྱི་སྐུ་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས། མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:28:57,682 [INFO] Time taken to process commentary text: 0.23s
2025-10-14 11:28:57,682 [INFO] Processing commentary text: གསུང་ཕུན་སུམ་ཚོགས་པ། གསུང་ཕུན་སུམ་ཚོགས་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  དེ་བཞིན་གཤེགས་པ་འདི་སྙམ་དུ་ངས་ཆོས་བསྟན་ཏོ་ཞེས་རྒྱ་ཆེར་གསུངས་སོ། །
2025-10-14 11:28:57,933 [INFO] Time taken to process commentary text: 0.25s
2025-10-14 11:28:57,933 [INFO] Processing commentary text: ཐུགས་ཕུན་སུམ་ཚོགས་པ། ཐུགས་ཕུན་སུམ་ཚོགས་པ་དྲན་པ་ཉེ་བར་གཞག་པའི་དབང་དུ་བྱས་ནས། བཅོམ་ལྡན་འདས་མ་འོངས་པའི་དུས་ན་སེམས་ཅན་གང་དག་འདི་ལྟ་བུའོ་ཆོས་བཤད་པ་འདི་ཐོས་ནས་ཞེས་རྒྱ་ཆེར་གསུངས་པ་ཡིན་ནོ། །
2025-10-14 11:28:58,254 [INFO] Time taken to process commentary text: 0.32s
2025-10-14 11:28:58,254 [INFO] Processing commentary text: འདིས་ནི་གང་གི་ཕྱིར་བཅོམ་ལྡན་འདས་ཀྱིས་སེམས་ཅན་གང་དག་ལ་དགོངས་པ་ཉེ་བར་བཞག་པ་དེ་ཡོངས་སུ་གསལ་བར་བསྟན་ཏེ།  དེ་དག་སེམས་ཅན་མ་ཡིན་པ་ནི་དོན་དམ་པ་ལས་སོ། །སེམས་ཅན་མེད་པ་མ་ཡིན་པ་ནི་ཀུན་རྫོབ་ལས་སོ། །འདི་ལས་གཞན་པ་ནི་དོན་དམ་པ་བསྟན་པ་ལས་སོ། །ཐུན་མོང་མ་ཡིན་པའི་དོན་རྣམས་ཀྱི་འཐད་པའི་དོན་གསལ་བར་སྟོན་པ་ནི་དེ་རྣམས་ཉིད་སྔ་མ་བཞིན་ནོ། །
2025-10-14 11:28:59,589 [INFO] Time taken to process commentary text: 1.33s
2025-10-14 11:28:59,590 [INFO] Processing commentary text: ཐུགས་ཕུན་སུམ་ཚོགས་པ་མངོན་པར་རྫོགས་པར་བྱང་ཆུབ་པའི་དབང་དུ་མཛད་ནས། དེ་བཞིན་གཤེགས་པས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པའི་ཆོས་དེ་གང་ཡང་ཡོད་སྙམ་མམ་ཞེས་རྒྱ་ཆེར་གསུངས་པ་ཡིན་ནོ། །
2025-10-14 11:29:00,057 [INFO] Time taken to process commentary text: 0.47s
2025-10-14 11:29:00,057 [INFO] Processing commentary text: དེ་ལ་ཆོས་དེ་གང་ཡང་མེད་དོ་ཞེས་ལྟ་བའི་སྐྱོན་ཡོངས་སུ་སྤངས་ནས་བྱང་ཆུབ་དང་བྱང་ཆུབ་ཀྱི་ལམ་ཡོངས་སུ་ཚོལ་བར་བྱེད་དེ། དེ་ཡང་བྱང་ཆུབ་གཉིས་དང་ངེས་པའི་ཚིག་གཉིས་ཀྱིས་སྟོན་པར་བྱེད་དོ། །
2025-10-14 11:29:00,432 [INFO] Time taken to process commentary text: 0.37s
2025-10-14 11:29:00,432 [INFO] Processing commentary text: དེ་ནི་བླ་ན་མེད་པའི་སྒྲ་དང་ཡང་དག་པའི་སྒྲ་ཉེ་བར་བཟུང་ནས་ཏེ། ཨ་ནུ་ར་བི་ཏ་ཏྲ་དྷརྨོ་ན་བིདྱ་ཏེ། ཞེས་པ་ནི་ཨ་ནུཏྟ་རའི་སྒྲ་ཉེ་བར་བཟུང་བ་སྟེ་བྱང་ཆུབ་ཀྱི་རང་གི་མཚན་ཉིད་སྟོན་པར་བྱེད་དོ། །རྣམ་པར་གྲོལ་བའི་མཚན་ཉིད་ཀྱི་བྱང་ཆུབ་དེ་ལ་སྐྱེ་བའི་ཆོས་རྡུལ་ཙམ་ཡང་ཡོད་པ་མ་ཡིན་པ་སྟེ། དེ་ཉིད་ཀྱི་ཕྱིར་དམིགས་སུ་མེད་པའོ། །
2025-10-14 11:29:01,877 [INFO] Time taken to process commentary text: 1.44s
2025-10-14 11:29:01,877 [INFO] Processing commentary text: དེ་ཉིད་ཀྱིས། རྗེས་སུ་ཡོང་། དེ་ལ་ཆོས། ཡོད་པ། ན་ཡོད་པ་མ་ཡིན་པར་ཤེས་པར་བྱའོ། །
2025-10-14 11:29:01,989 [INFO] Time taken to process commentary text: 0.11s
2025-10-14 11:29:01,989 [INFO] Processing commentary text: ཡང་རབ་འབྱོར། ས་མཿས་དྷརྨཿཆོས་དེ་ནི་མཉམ་པ། ཞེས་པས་ནི་ཡང་དག་པར་རྫོགས་པའི་སྒྲ་ཉེ་བར་བཟུང་ནས་བྱང་ཆུབ་ལས་གང་ཟག་སྤྱིའི་མཚན་ཉིད་སྟོན་པར་བྱེད་དེ། དེ་ལ་ཆོས་དེ་ནི་མཉམ་པ་སྟེ་ཞེས་པ་ནི་ཆོས་གང་གིས་བྱང་ཆུབ་དང་སངས་རྒྱས་སུ་གདགས་པའོ། །
2025-10-14 11:29:02,569 [INFO] Time taken to process commentary text: 0.58s
2025-10-14 11:29:02,569 [INFO] Processing commentary text: དེ་ལ་མི་མཉམ་པ་གང་ཡང་མེད་པས་ཤེས་པས་ནི། སངས་རྒྱས་ཐམས་ཅད་དོན་དམ་པར་སྐུ་ཚེ་ལ་སོགས་པ་ཡང་མི་མཉམ་པ་མེད་པར་སྟོན་པར་བྱེད་དོ། །
2025-10-14 11:29:02,720 [INFO] Time taken to process commentary text: 0.15s
2025-10-14 11:29:02,720 [INFO] Processing commentary text: བླ་ན་མེད་པ་ཡང་དག་པར་རྫོགས་པའི་བྱང་ཆུབ་དེ་ནི་སྲོག་མེད་པ་ཉིད་ཀྱིས་མཉམ་པའོ་ཞེས་སོ། །
2025-10-14 11:29:02,817 [INFO] Time taken to process commentary text: 0.10s
2025-10-14 11:29:02,818 [INFO] Processing commentary text: འཁོར་བ་པའི་ཆོས་ཀྱི་སྤྱིའི་མཚན་ཉིད་ལས་བྱང་ཆུབ་སྟོན་པར་བྱེད་པ་ནི། དགེ་བའི་ཆོས་ཐམས་ཅད་ཀྱིས་མངོན་པར་སངས་རྒྱས་སོ་ཞེས་གསུངས་སོ། །བྱང་ཆུབ་ཀྱི་ལམ་ཡོངས་སུ་སྟོན་པ་ནི། དེ་རྣམས་དེ་ལྟར་ཡང་སྟེ། དེ་རྣམས་ཀྱང་དོན་དམ་པའི་མཚན་ཉིད་ཀྱིས་རྣམ་པར་འཇོག་པར་བྱེད་དོ། །
2025-10-14 11:29:03,437 [INFO] Time taken to process commentary text: 0.62s
2025-10-14 11:29:03,437 [INFO] Processing commentary text: ཐུགས་ཕུན་སུམ་ཚོགས་པ་དོན་ཆེན་པོ་རྣམ་པར་གཞག་པའི་དབང་དུ་བྱས་ནས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རི་རབ་ཇི་སྙེད་ཡོད་པ་ཞེས་རྒྱ་ཆེར་གསུངས་སོ། །
2025-10-14 11:29:03,709 [INFO] Time taken to process commentary text: 0.27s
2025-10-14 11:29:03,709 [INFO] Processing commentary text: དོན་ཆེན་པོ་གདམས་ངག་རྣམ་པར་བཞག་པའི་དབང་དུ་བྱས་ནས། དེ་བཞིན་གཤེགས་པས་འདི་སྙམ་དུ་ངས་སེམས་ཅན་རྣམས་བཀྲོལ་ལོ་ཞེས་དགོངས་སོ་སྙམ་ན་ཞེས་རྒྱ་ཆེར་གསུངས་སོ། །
2025-10-14 11:29:03,960 [INFO] Time taken to process commentary text: 0.25s
2025-10-14 11:29:03,960 [INFO] Processing commentary text: དེ་ཉིད་དེ་བཞིན་གཤེགས་པས་བདག་ཏུ་འཛིན་པར་འགྱུར་ཞེས་པའི་དགོངས་པ་ཅི་ཞེ་ན། གང་གི་ཕྱིར་དེ་བཞིན་གཤེགས་པས་ཤེས་བྱ་ཇི་ལྟ་བ་མཁྱེན་པས་དེའི་ཕྱིར་སེམས་ཅན་དུ་དགོངས་པར་གྱུར་ན། དེ་ཉིད་དེ་བཞིན་གཤེགས་པས་བདག་ཏུ་འཛིན་པར་འགྱུར་ཞེས་བལྟ་བར་བྱའོ། །
2025-10-14 11:29:04,506 [INFO] Time taken to process commentary text: 0.55s
2025-10-14 11:29:04,506 [INFO] Processing commentary text: གལ་ཏེ་བདག་མེད་ཀྱང་རེ་ཞིག་བདག་ཏུ་འཛིན་པ་ཡོད་དོ་སྙམ་དུ་མངོན་པར་ཞེན་པ་སྤང་བའི་ཕྱིར། རབ་འབྱོར་བདག་ཏུ་འཛིན་ཞེས་བྱ་བ་ནི་དེ་འཛིན་པ་མེད་པར་ཞེས་རྒྱ་ཆེར་གསུངས་སོ། །བྱིས་པ་སོ་སོའི་སྐྱེ་བོ་རྣམས་ཀྱིས་དེ་ཡོད་པར་བཟུང་ཡང་བཟུང་དུ་མེད་དོ་ཞེས་པ་ནི།
2025-10-14 11:29:05,135 [INFO] Time taken to process commentary text: 0.63s
2025-10-14 11:29:05,135 [INFO] Processing commentary text: རབ་འབྱོར་བྱིས་པ་སོ་སོའི་སྐྱེ་བོ་རྣམས་ཞེས་བྱ་བ་ནི། དེ་དག་སྐྱེ་བོ་མེད་པར་ཞེས་རྒྱ་ཆེར་གསུངས་ཏེ་དེ་རྣམས་དེ་བཞིན་ནོ། །
2025-10-14 11:29:05,264 [INFO] Time taken to process commentary text: 0.13s
2025-10-14 11:29:05,264 [INFO] Processing commentary text: ཐུགས་ཕུན་སུམ་ཚོགས་པ་ཆོས་ཀྱི་སྐུ་ཡོངས་སུ་འཛིན་པའི་དབང་དུ་བྱས་ནས། རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་རྒྱ་ཆེར་གསུངས་སོ། །
2025-10-14 11:29:05,562 [INFO] Time taken to process commentary text: 0.30s
2025-10-14 11:29:05,562 [INFO] Processing commentary text: དེ་ལ་ཚིགས་སུ་བཅད་པ་དང་པོས་ནི་ཇི་ལྟར་མི་མཐོང་བ་དང་གང་གིས་མི་མཐོང་བ་གསལ་བར་བསྟན་ཏེ། ཅི་ལྟར་མི་མཐོང་ཞེ་ན་ལྟ་བ་ལ་སོགས་པའི་ཐ་སྙད་རྣམས་ཀྱིས་སོ། །
2025-10-14 11:29:05,991 [INFO] Time taken to process commentary text: 0.43s
2025-10-14 11:29:05,991 [INFO] Processing commentary text: སྤོང་བར་བརྗོད་པ་ནི་བསམ་གཏན་ཏེ་གང་གི་བསམ་གཏན་པ་དེ་ལྟར་སྤོང་བ་པ་ཞེས་བརྗོད་པ་སྟེ། དེ་ཡང་བསམ་པ་དང་སྒོམ་པའོ། །
2025-10-14 11:29:06,145 [INFO] Time taken to process commentary text: 0.15s
2025-10-14 11:29:06,145 [INFO] Processing commentary text: དེ་ལ་བསམ་པས་ནི་དེ་མ་ཡིན་པར་བཟུང་ལ། བསྒོམས་པས་ནི་ལོག་པར་ཤེས་པ་སྟེ། སྤོང་བས་ཞུགས་པས་ནི་ལོག་པར་ཤེས་པའི་ཐ་སྙད་བཟུང་བར་རིག་པར་བྱའོ། །གང་གིས་མི་མཐོང་ཞེ་ན་ཐ་སྙད་ལ་ཞུགས་པའི་སྐྱེ་བོ་རྣམས་ཀྱིས་སོ། །
2025-10-14 11:29:06,587 [INFO] Time taken to process commentary text: 0.44s
2025-10-14 11:29:06,587 [INFO] Processing commentary text: ཚིགས་སུ་བཅད་པ་གཉིས་པའི་ཕྱེད་སྔ་མས་ནི་གང་མི་མཐོང་བ་དང་ཕྱེད་ཕྱི་མས་ནི་རྒྱུ་གང་གིས་མི་མཐོང་བ་གསལ་བར་བསྟན་ཏེ། དེ་ལ། སངས་རྒྱས་རྣམས་ནི་ཆོས་ཉིད་བལྟ། །ཞེས་པ་ནི་ཆོས་འདི་ལ་དེ་བཞིན་གཤེགས་པའི་དོན་དུ་དགོངས་པའོ། །
2025-10-14 11:29:07,122 [INFO] Time taken to process commentary text: 0.53s
2025-10-14 11:29:07,122 [INFO] Processing commentary text: རྒྱུ་གང་གི་ཤེས་ན། འདྲེན་པ་རྣམས་ནི་ཆོས་ཀྱི་སྐུ། །ཞེས་གསུངས་ཏེ། གང་གི་ཕྱིར་དེ་བཞིན་ཉིད་ལ་དམིགས་པ་ཀུན་ཏུ་འགྲོ་བའི་སངས་རྒྱས་རྣམས་ནི་རྣམ་པར་དག་པའི་སྐུ་སྟེ། དེའི་ཕྱིར་དེ་རྣམས་ཆོས་ཉིད་དུ་བལྟ་བར་བྱ་སྟེ་འདི་ནི་དེར་བལྟའོ། །
2025-10-14 11:29:07,725 [INFO] Time taken to process commentary text: 0.60s
2025-10-14 11:29:07,725 [INFO] Processing commentary text: ཅི་སླར་ཡང་རྒྱུ་གང་གིས་བལྟ་བྱ་མ་ཡིན་ཞེ་ན། གང་གི་ཕྱིར་དེ་བཞིན་ཉིད་ཀྱི་མཚན་ཉིད་ཆོས་ཉིད་ནི་སྒྲ་ཇི་བཞིན་པས་རྣམ་པར་ཤེས་པར་བྱ་བ་མ་ཡིན་ལ། སོ་སོ་རང་གིས་རིག་པར་བྱ་བ་ཉིད་ཀྱི་ཕྱིར་སྒྲ་ཇི་བཞིན་མ་ཡིན་པས་ཀྱང་མི་མཐོང་བས་ནི་རྣམ་པར་ཤེས་པ་མི་ནུས་ཞེས་ཏེ།  དོན་འདི་གསལ་བར་སྟོན་པ་ནི། ཆོས་ཉིད་ཤེས་པར་བྱ་མིན་པས། །དེས་ནི་རྣམ་པར་ཤེས་མི་ནུས། །ཞེས་གསུངས་སོ། །
2025-10-14 11:29:10,007 [INFO] Time taken to process commentary text: 2.28s
2025-10-14 11:29:10,007 [INFO] Processing commentary text: དེ་བཞིན་དུ་འདིར་ཆོས་ཀྱི་སྐུའི་རྟེན་ནི་དེ་བཞིན་གཤེགས་པར་བལྟ་བར་བྱ་བ་མ་ཡིན་པ་ནི། མཚན་ཕུན་སུམ་ཚོགས་པས་མ་ཡིན་ཞེས་པས་སྟོན་པར་འགྱུར་ཏེ། མཚན་ཕུན་སུམ་ཚོགས་པ་དེ་བཞིན་གཤེགས་པར་བལྟ་བར་བྱ་བ་མ་ཡིན་པའོ། །
2025-10-14 11:29:10,414 [INFO] Time taken to process commentary text: 0.41s
2025-10-14 11:29:10,414 [INFO] Processing commentary text: མཚན་ཕུན་སུམ་ཚོགས་པའི་རྒྱུ་ལས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བརྙེས་སོ་སྙམ་དུ་མངོན་པར་ཞེན་པ་སྤང་བའི་ཕྱིར་དུ་འདི་ལྟར། རབ་འབྱོར་འདི་ཇི་སྙམ་དུ་སེམས།  མཚན་ཕུན་སུམ་ཚོགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ་སྙམ་དུ་འཛིན་ན་ཞེས་རྒྱ་ཆེར་གསུངས་པ་ཡིན་ཏེ། དེ་རྣམས་ལ་ནི་དེ་ལྟ་བུའོ། །
2025-10-14 11:29:11,672 [INFO] Time taken to process commentary text: 1.26s
2025-10-14 11:29:11,672 [INFO] Processing commentary text: ཐུགས་ཕུན་སུམ་ཚོགས་པ་འཁོར་བ་དང་མྱ་ངན་ལས་འདས་པ་ལ་མི་གནས་པའི་དབང་དུ་བྱས་ནས། རབ་འབྱོར་ཡང་ཁྱོད་སྙམ་དུ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་ཞེས་རྒྱ་ཆེར་གསུངས་ཏེ། དེ་ལ་ཆོས་གང་ལ་ལ་ཞིག་བཤིག་པར་བཏགས་པ་མེད་པ་ནི། ཇི་ལྟར་གནས་པའི་ཆོས་ཉིད་དོ། །
2025-10-14 11:29:12,338 [INFO] Time taken to process commentary text: 0.67s
2025-10-14 11:29:12,338 [INFO] Processing commentary text: ཆད་པ་མེད་པ་ནི་སོ་སོར་རྟོགས་པས་ཏེ་འཁོར་བ་པའི་ཆོས་རྣམས་གཟུགས་བརྙན་དང་སྤྲུལ་པ་ལྟ་བུར་དབང་དུ་གྱུར་པས་སླར་ཡང་སེམས་ཅན་གྱི་དོན་ལ་རབ་ཏུ་འཇུག་པར་བྱེད་དོ། །
2025-10-14 11:29:12,682 [INFO] Time taken to process commentary text: 0.34s
2025-10-14 11:29:12,682 [INFO] Processing commentary text: འདིས་ནི་རེ་ཞིག་ཞི་བ་བགྲོད་པ་གཅིག་པུ་པའི་དེ་ཁོ་ན་ཉིད་བཀག་པས་མྱ་ངན་ལས་འདས་པ་ལ་རབ་ཏུ་མི་གནས་པ་ཉིད་གསལ་བར་བསྟན་ཏོ། །
2025-10-14 11:29:12,860 [INFO] Time taken to process commentary text: 0.18s
2025-10-14 11:29:12,860 [INFO] Processing commentary text: དེ་ནས་མྱ་ངན་ལས་འདས་པ་ལ་རབ་ཏུ་མི་གནས་ཤིང་འཁོར་བར་ཡོངས་སུ་ཉོན་མོངས་པ་དང་འགྲོགས་པ་ཡོངས་སུ་སྤང་བའི་ཕྱིར་དུ་འདི་ལྟར། ཡང་རབ་འབྱོར་རིགས་ཀྱི་བུའམ་ཞེས་རྒྱ་ཆེར་གསུངས་ཏེ།  དེ་ལ་བདག་མེད་ཅིང་སྐྱེ་བ་མེད་པའི་ཆོས་རྣམས་ལ་ཞེས་པའི་དོན་ཅི་ཞེ་ན་ཆོས་གང་ཞིག་གི་རབ་ཏུ་འཇུག་པ་སྤྲུལ་པ་ལྟ་བུའི་བདག་ཉིད་ལ་དེ་བཞིན་གཤེགས་པས་དབང་བརྙེས་པ་དེ་ནི་འཁོར་བ་པའི་ཆོས་ཀྱི་བདག་ཉིད་མ་ཡིན་ཞིང་དེ་བཞིན་དུ་ལས་དང་ཉོན་མོངས་པ་ལས་བྱུང་བ་མ་ཡིན་ཞིང་དབང་དུ་གྱུར་པ་དེ་ནི། བདག་མེད་ཅིང་སྐྱེ་བ་མེད་པ་ཞེས་བྱ་སྟེ། འདིའི་ཤེས་པར་བྱེད་པ་ཅི་ཞེ་ན།  གཞན་དུ་ཡང་ཇི་སྐད་བཤད་པའི་བསོད་ནམས་ཡོངས་སུ་བཟུང་བས་འཁོར་བར་ཡོངས་སུ་ཉོན་མོངས་པར་མི་འགྱུར་ན། བྱང་ཆུབ་སེམས་དཔའ་བདག་མེད་ཅིང་སྐྱེ་བ་མེད་པ་ལ་བཟོད་པ་རྣམས་ནི་ལྟ་ཅི་སྨོས་ཏེ། སྐྱེ་བ་མེད་པ་ལ་བཟོད་པ་ཐོབ་པས་ནི་བསོད་ནམས་ཆེས་མང་པོ་སྐྱེ་བར་འགྱུར་བས་སོ། །
2025-10-14 11:29:21,531 [INFO] Time taken to process commentary text: 8.67s
2025-10-14 11:29:21,531 [INFO] Processing commentary text: ཡང་རབ་འབྱོར་བྱང་ཆུབ་སེམས་དཔའ་བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བྱའོ་ཞེས་པ་དེས་ནི་འཁོར་བར་རབ་ཏུ་མི་གནས་པ་ཉིད་གསལ་བར་སྟོན་པར་བྱེད་དེ། འཁོར་བར་རབ་ཏུ་མི་གནས་པས་བསོད་ནམས་ཀྱི་ཕུང་པོ་ཡོངས་སུ་འཛིན་པར་བྱེད་དོ། །
2025-10-14 11:29:22,111 [INFO] Time taken to process commentary text: 0.58s
2025-10-14 11:29:22,111 [INFO] Processing commentary text: ཚེ་དང་ལྡན་པ་རབ་འབྱོར་གྱིས་གསོལ་པ། བསོད་ནམས་ཀྱི་ཕུང་པོ་ཡོངས་སུ་གཟུང་བར་མི་བྱའོ་ཞེས་པའི་དགོངས་པ་ཅི་ཞེ་ན། བཅོམ་ལྡན་འདས་ཀྱིས་གཞན་དུ་བསོད་ནམས་ཀྱི་ཕུང་པོ་ཡོངས་སུ་གཟུང་བར་བྱའོ་ཞེས་གསུངས་སོ། །
2025-10-14 11:29:22,502 [INFO] Time taken to process commentary text: 0.39s
2025-10-14 11:29:22,502 [INFO] Processing commentary text: བཅོམ་ལྡན་འདས་ཀྱིས་བཀའ་སྩལ་པ། ཡོངས་སུ་བཟུང་མོད་ཀྱི་ལོག་པར་མི་བཟུང་སྟེ།  དེ་ནས་ཡོངས་སུ་གཟུང་བར་བྱའོ་ཞེས་རྣམ་གྲངས་ཀྱིས་ཡོངས་སུ་གཟུང་བར་བྱ་བ་སྟོན་ཏོ། །
2025-10-14 11:29:22,834 [INFO] Time taken to process commentary text: 0.33s
2025-10-14 11:29:22,834 [INFO] Processing commentary text: ཇི་ལྟར་ལོག་པར་མི་བཟུང་བ་ནི་སྔར་བཤད་པ་དེ་བཞིན་ཏེ་དེ་རྣམས་ཉིད་དོ། །
2025-10-14 11:29:22,936 [INFO] Time taken to process commentary text: 0.10s
2025-10-14 11:29:22,936 [INFO] Processing commentary text: ཐུགས་ཕུན་སུམ་ཚོགས་པ་རྒྱུ་བ་དང་གནས་པའི་སྤྱོད་ལམ་གྱི་དབང་དུ་བྱས་ནས། ཡང་རབ་འབྱོར་གང་ལ་ལ་ཞིག་འདི་སྐད་དུ་དེ་བཞིན་གཤེགས་པ་བཞུད་དམ་བྱོན་ཏམ་ཞེས་རྒྱ་ཆེར་གསུངས་ཏེ། དེ་ལ་རྒྱུ་བ་ནི་འཆག་པ་དང་གནས་པའོ། །ལྷག་མ་ནི་སྤྱོད་ལམ་མོ། །
2025-10-14 11:29:23,479 [INFO] Time taken to process commentary text: 0.54s
2025-10-14 11:29:23,479 [INFO] Processing commentary text: གཟུགས་དང་མིང་གི་ལུས་རྣམ་པར་སྒོམ་པ་ལ་དབང་འབྱོར་པའི་རྒྱུ་བ་དང་གནས་པའི་དབང་དུ་བྱས་ནས། ཡང་རབ་འབྱོར་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་དེ་དག་ཅེས་རྒྱ་ཆེར་གསུངས་པ་ཡིན་ཏེ། འདི་ལ་ཡང་ཕྲ་མོར་བྱེད་པའི་ཐབས་དང་སྣང་བ་མེད་པར་བྱེད་པའི་ཐབས་ཏེ། དེ་སྒོམ་པ་ནི་སྔ་མ་བཞིན་དུ་རིག་པར་བྱའོ། །
2025-10-14 11:29:25,552 [INFO] Time taken to process commentary text: 2.07s
2025-10-14 11:29:25,553 [INFO] Processing commentary text: རྡུལ་ཕྲ་རབ་ཀྱི་ཚོགས་དེ་མང་བ་ཡིན་སྙམ་མམ་ཞེས་པས་ནི་འདིར་ཇི་སྙེད་པ་སྟེ། ཕྲ་མོར་བྱེད་པའི་ཐབས་སོ། །
2025-10-14 11:29:25,726 [INFO] Time taken to process commentary text: 0.17s
2025-10-14 11:29:25,726 [INFO] Processing commentary text: བཅོམ་ལྡན་འདས་གལ་ཏེ་ཚོགས་ཤིག་མཆིས་པར་གྱུར་ན། བཅོམ་ལྡན་འདས་ཀྱིས་རྡུལ་ཕྲ་རབ་ཀྱི་ཚོགས་ཞེས་བཀའ་མི་སྩལ་བའི་སླད་དུའོ་ཞེས་པ་དེ་ལྟ་བུ་ལ་སོགས་པ་ནི་སྣང་བ་མེད་པར་བྱེད་པའི་ཐབས་སོ། །
2025-10-14 11:29:26,326 [INFO] Time taken to process commentary text: 0.60s
2025-10-14 11:29:26,327 [INFO] Processing commentary text: དེ་ལྟར་བཤད་པར་གྱུར་པ་ཅི་ཞེ་ན། གལ་ཏེ་རྡུལ་ཕྲ་རབ་ཀྱི་ཚོགས་དོན་དམ་པར་ཡོད་པར་གྱུར་ན། བཅོམ་ལྡན་འདས་ཀྱིས་དེ་ཚོགས་མེད་པའོ་ཞེས་མི་གསུང་བའི་ཕྱིར་རོ། །བཅོམ་ལྡན་འདས་ཀྱིས་རྡུལ་ཕྲ་རབ་ཀྱི་ཚོགས་དེ་ཚོགས་མ་མཆིས་པར་གསུངས་པས་ན་དེ་ལྟར་བཤད་པའོ། །
2025-10-14 11:29:27,017 [INFO] Time taken to process commentary text: 0.69s
2025-10-14 11:29:27,017 [INFO] Processing commentary text: རྡུལ་ཕྲ་རབ་ཀྱི་ཚོགས་ཞེས་བྱ་བ་གང་ཡིན་པ་དེ་ཉིད་ཚོགས་པའི་བདག་ཉིད་དུ་མ་གྲུབ་པ་ཅིག་ཤོས་མ་བཤད་པ་ལ་ཡང་ཚོགས་ཀྱི་བློར་འགྱུར་བ་ནི་ཅིའི་དོན་དུ་སླར་བརྗོད་ཅེ་ན།  དེ་ཁམས་མ་མཆིས་པར་དེ་བཞིན་གཤེགས་པས་གསུངས་ཤེས་པ་སྣང་བ་མེད་པར་བྱེད་པའི་ཐབས་ཉིད་དེ་མིང་གི་ལུས་བསྒོམ་པ་ནི་སྔ་མ་བཞིན་དུ་རིག་པར་བྱའོ། །
2025-10-14 11:29:28,369 [INFO] Time taken to process commentary text: 1.35s
2025-10-14 11:29:28,370 [INFO] Processing commentary text: འདིར་ཁམས་གསུམ་གྱི་འཇིག་རྟེན་ནི་སེམས་ཅན་གྱི་འཇིག་རྟེན་ལ་དགོངས་པ་སྟེ། དེ་ཡང་མིང་གི་ཚོགས་ཀྱིས་རབ་ཏུ་ཕྱེ་བའོ། །
2025-10-14 11:29:28,541 [INFO] Time taken to process commentary text: 0.17s
2025-10-14 11:29:28,541 [INFO] Processing commentary text: བཅོམ་ལྡན་འདས་གལ་ཏེ་འཇིག་རྟེན་གྱི་ཁམས་ཤིག་མཆིས་པར་གྱུར་ན་དེ་ཉིད་རིལ་པོར་འཛིན་པར་འགྱུར་ཞེས་པ་ནི་འཇིག་རྟེན་གྱི་ཁམས་གང་ཡིན་པ་དང་རྡུལ་ཕྲ་རབ་གང་ཡིན་པ་གཉི་གའི་དབང་དུ་མཛད་ནས་གསུངས་པའོ། །
2025-10-14 11:29:28,986 [INFO] Time taken to process commentary text: 0.44s
2025-10-14 11:29:28,986 [INFO] Processing commentary text: རིལ་པོར་འཛིན་པ་ནི་རྣམ་པ་གཉིས་ཏེ། གཅིག་ཏུ་རིལ་པོར་འཛིན་པ་དང་། རྣམ་པར་ཕྱེ་སྟེ་རིལ་པོར་འཛིན་པའོ། །དེ་ལ་འཇིག་རྟེན་གྱི་ཁམས་ལ་ཡོད་པ་ནི་ཕུང་པོ་རྣམས་ལ་སེམས་ཅན་ནོ་ཞེས་གཅིག་ཏུ་རིལ་པོར་འཛིན་པར་འགྱུར་ལ། རྡུལ་ཕྲ་རབ་ལ་ཡོད་པ་ནི་རྣམ་པར་ཕྱེ་སྟེ་རིལ་པོར་འཛིན་པར་འགྱུར་ཏེ། རྡུལ་ཕྲ་རབ་ཀྱི་ཚོགས་བཟུང་བས་རིལ་པོར་འཛིན་པའོ། །
2025-10-14 11:29:30,504 [INFO] Time taken to process commentary text: 1.52s
2025-10-14 11:29:30,505 [INFO] Processing commentary text: འདིར་འཛིན་པ་ཞེས་བྱ་བ་ཡང་འཕགས་པ་རབ་འབྱོར་གྱིས་དོན་དམ་པར་རྣམ་པར་འཇོག་པར་བྱེད་དེ། བཅོམ་ལྡན་འདས་ཀྱིས་དོན་དེ་ཉིད་སྒྲུབ་པར་མཛད་པ། རིལ་པོར་འཛིན་པ་ཉིད་ནི་ཐ་སྙད་དེ་ཞེས་རྒྱ་ཆེར་ཏེ། ཅིས་ཤེས་པར་བྱེད་ན་ཐ་སྙད་ལས་སོ། །
2025-10-14 11:29:31,123 [INFO] Time taken to process commentary text: 0.62s
2025-10-14 11:29:31,123 [INFO] Processing commentary text: རིལ་པོར་འཛིན་པ་དེ་ཡང་དོན་དམ་པར་ནི་བརྗོད་དུ་མེད་པ་ཉིད་ཀྱིས་སོ། །དེ་ཡང་བྱིས་པ་སོ་སོའི་སྐྱེ་བོ་རྣམས་ཀྱིས་བཟུང་བ་ནི་ཐ་སྙད་ཇི་ལྟ་བར་ཏེ་དོན་དམ་པར་ནི་མ་ཡིན་ནོ་ཞེས་བྱའོ། །སྣང་བ་མེད་པར་བྱེད་པའི་ཐབས་བསྒོམ་པ་བཤད་ནས་སྣང་བ་མེད་པར་བྱེད་པའི་རྣལ་འབྱོར་དང་སྙོམས་པར་འཇུག་པ་དེ་ཡང་སྒྲུབ་པར་བྱེད་དེ། དེ་ཡང་རྣམ་པར་མི་རྟོག་ཅེས་བྱ་བ་ནི་ཇི་ལྟ་བར་རྣམ་པར་མི་རྟོག་པའོ། །
2025-10-14 11:29:33,325 [INFO] Time taken to process commentary text: 2.20s
2025-10-14 11:29:33,325 [INFO] Processing commentary text: གང་དང་གང་ཞིག་གང་གིས་གང་དུ་རྣམ་པར་མི་རྟོག་པ་དེ་དེ་ལས་གོང་དུ་སྟོན་པར་བྱེད་པ་ནི། རབ་འབྱོར་གང་ལ་ལ་ཞིག་འདི་སྐད་དུ་དེ་བཞིན་གཤེགས་པས་བདག་ཏུ་ལྟ་བར་གསུངས་ སོ་ཞེས་ཟེར་ན་ཞེས་རྒྱ་ཆེར་གསུངས་ཏེ། འདིས་ནི་ཇི་ལྟར་རྣམ་པར་མི་རྟོག་པ་དེ་གསལ་བར་བསྟན་པ་ཡིན་ནོ། །
2025-10-14 11:29:34,007 [INFO] Time taken to process commentary text: 0.68s
2025-10-14 11:29:34,007 [INFO] Processing commentary text: ཅི་ལྟར་ཞེ་ན་གཞན་མུ་སྟེགས་ཅན་གྱིས་བདག་ཏུ་བརྗོད་པ་དང་དེ་བཞིན་གཤེགས་པས་བདག་ཏུ་གསུངས་པ་དེ་གང་ཟག་གི་བདག་མེད་པར་རྣམ་པར་འཇོག་གོ །
2025-10-14 11:29:34,174 [INFO] Time taken to process commentary text: 0.17s
2025-10-14 11:29:34,174 [INFO] Processing commentary text: བདག་ཏུ་ལྟ་བ་དེ་ཡང་ལྟ་བ་མ་མཆིས་པར་གསུངས་པ་ནི་ཆོས་ཀྱི་བདག་མེད་པར་འཇོག་སྟེ། གལ་ཏེ་བདག་ཏུ་ལྟ་བ་དེ་ལ་ལྟ་བར་འཛིན་པ་མེད་པ་དེ་ལྟར་སྦྱོར་བར་བྱེད་ན་རྣལ་འབྱོར་ལ་སྙོམས་པར་འཇུག་པར་འགྱུར་ཏེ། དེ་ལྟར་རྣམ་པར་མི་རྟོག་པ་དེ་ནི་དེར་འཇུག་པའི་ཐབས་ཡིན་ནོ། །
2025-10-14 11:29:34,853 [INFO] Time taken to process commentary text: 0.68s
2025-10-14 11:29:34,853 [INFO] Processing commentary text: རབ་འབྱོར་འདི་ལྟར་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་ཞེས་བྱ་བ་འདི་ནི་སུ་རྣམ་པར་མི་རྟོག་པར་བྱེད་པ་དེ་ཡོངས་སུ་བསྟན་ཏོ། །
2025-10-14 11:29:35,005 [INFO] Time taken to process commentary text: 0.15s
2025-10-14 11:29:35,005 [INFO] Processing commentary text: ཆོས་ཐམས་ཅད་ཅེས་བྱ་བ་འདིས་ནི་གང་ལ་རྣམ་པར་མི་རྟོག་པར་བྱ་བ་དེ་བསྟན་ཏོ། །
2025-10-14 11:29:35,232 [INFO] Time taken to process commentary text: 0.23s
2025-10-14 11:29:35,232 [INFO] Processing commentary text: ཤེས་པར་བྱ་བ་ལྟ་བར་བྱ་མོས་པར་བྱ་ཞེས་བྱ་བ་འདིས་ནི་ལྷག་པའི་སེམས་དང་ལྷག་པའི་ཤེས་རབ་ལས་བརྩམས་ཏེ། ཤེས་པ་དང་མཐོང་བ་དང་མོས་པ་རྣམས་ཀྱིས་ཏེ། གང་གིས་རྣམ་པར་མི་རྟོག་པར་བྱ་བ་དེ་བསྟན་ཏོ། །
2025-10-14 11:29:35,639 [INFO] Time taken to process commentary text: 0.41s
2025-10-14 11:29:35,640 [INFO] Processing commentary text: དེ་ལ་ཞི་གནས་ལ་བརྟེན་པ་ནི་ཤེས་རབ་བོ། །ལྷག་མཐོང་ལ་བརྟེན་པ་ནི་ཡེ་ཤེས་སོ། །
2025-10-14 11:29:35,760 [INFO] Time taken to process commentary text: 0.12s
2025-10-14 11:29:35,760 [INFO] Processing commentary text: མཐོང་བ་གཉི་ག་ཡང་འདིར་མོས་པའི་ཏིང་ངེ་འཛིན་ཏེ། ཏིང་ངེ་འཛིན་གྱི་དབང་གིས་གཟུགས་བརྙན་གྱི་དམིགས་པ་ལ་ལྷག་པར་མོས་པར་བྱེད་དོ། །
2025-10-14 11:29:35,941 [INFO] Time taken to process commentary text: 0.18s
2025-10-14 11:29:35,941 [INFO] Processing commentary text: ཅི་ནས་ཆོས་སུ་འདུ་ཤེས་པ་ལ་ཡང་མི་གནས་པ་དེ་ལྟར་མོས་པར་བྱའོ་ཞེས་བྱ་བས་ནི། རྣམ་པར་རྟོག་པ་གང་ཡིན་པ་དེ་ཡོངས་སུ་བསྟན་ཏེ་དེ་རྣམས་ནི་ཉིད་དོ། །
2025-10-14 11:29:36,234 [INFO] Time taken to process commentary text: 0.29s
2025-10-14 11:29:36,234 [INFO] Processing commentary text: ཆོས་སུ་འདུ་ཤེས་པས་ནི་ཐུན་མོང་མ་ཡིན་པའི་དོན་གྱི་རིགས་པའི་དོན་སྟོན་པར་བྱེད་དེ། འདི་ནི་རྣལ་འབྱོར་ལ་སྙོམས་པར་འཇུག་པའི་ཐབས་ཏེ་རྟེན་ཐམས་ཅད་དུ་རིག་པར་བྱའོ། །འདུན་པ་དང་སྨོན་ལམ་དང་རྣམ་པར་གཡེང་བ་ཚར་གཅོད་པ་སྟེ་དེ་ཙམ་ཉིད་དུ་བྱའོ། །དེའི་ཕྱིར་དེ་དག་གིས་ཐབས་བཤད་ཟིན་ཏེ། དེ་ལྟ་བུ་ཉིད་དོ། །
2025-10-14 11:29:37,514 [INFO] Time taken to process commentary text: 1.28s
2025-10-14 11:29:37,514 [INFO] Processing commentary text: སེམས་ཕུན་སུམ་ཚོགས་པ་སྟོན་པ་ལ་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། ཡང་རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་གང་གིས་ཞེས་རྒྱ་ཆེར་གསུངས་སོ། །འདིས་ཅི་ཞིག་བསྟན་ཞེ་ན། ཆོས་འདི་དོན་ཆེན་པོ་དང་ལྡན་པའི་ཕྱིར་གདོན་མི་ཟ་བར་ཡང་དག་པར་རབ་ཏུ་གསལ་བར་བྱ་བའོ། །
2025-10-14 11:29:38,229 [INFO] Time taken to process commentary text: 0.72s
2025-10-14 11:29:38,229 [INFO] Processing commentary text: དེ་ལྟ་མོད་ཀྱི་ཅི་ནས་ཀྱང་ཀུན་ནས་ཉོན་མོངས་པར་མི་འགྱུར་བ་དེ་ལྟར་རབ་ཏུ་གསལ་བར་བྱ་བའོ། །
2025-10-14 11:29:38,359 [INFO] Time taken to process commentary text: 0.13s
2025-10-14 11:29:38,359 [INFO] Processing commentary text: ཅི་ལྟར་ཡང་དག་པར་རབ་ཏུ་སྟོན་ཞེ་ན། ཅི་ནས་ཀྱང་རབ་ཏུ་མི་སྟོན་པ་བཞིན་དུ་སྟེ།  དེས་ན་ཡང་དག་པར་རབ་ཏུ་སྟོན་པ་ཞེས་བྱའོ་ཞེས་པའི་དགོངས་པ་ཅི་ཞེ་ན། བརྗོད་དུ་མེད་པར་བསྟན་པའི་བདག་ཉིད་ཀྱི་ཆོས་ནི་བསྟན་པར་བྱར་མེད་པ་སྟེ། གཞན་དུ་ཀུན་ནས་ཉོན་མོངས་པས་བསྟན་པར་འགྱུར་ཏེ། དོན་ཕྱིན་ཅི་ལོག་པའི་ཕྱིར་རོ་ཞེས་དེ་ལྟར་བསྟན་པ་ལ་ལྷག་པར་དང་བ་དང་དོན་དུ་གཉེར་བ་མེད་དོ། །དེའི་ཕྱིར་ཀུན་ནས་ཉོན་མོངས་པ་མེད་པར་ཆོས་བསྟན་པར་འགྱུར་ཏེ་དེ་ནི་དེ་བཞིན་ནོ། །
2025-10-14 11:29:41,673 [INFO] Time taken to process commentary text: 3.31s
2025-10-14 11:29:41,674 [INFO] Processing commentary text: སེམས་ཕུན་སུམ་ཚོགས་པ་འཁོར་བར་ཀུན་ནས་ཉོན་མོངས་པ་མེད་པའི་དབང་དུ་བྱས་ནས། སྐར་མ་རབ་རིབ་མར་མེ་དང་། །ཞེས་པའི་ཚིགས་སུ་བཅད་པ་སྟེ། དོན་ནི་སྔར་ཇི་ལྟ་བ་བཞིན་ཏེ་བཤད་ཟིན་ཏོ། །
2025-10-14 11:29:42,082 [INFO] Time taken to process commentary text: 0.41s
2025-10-14 11:29:42,083 [INFO] Processing commentary text: ཨེ་ཏཱ་ད་ཤཱི་མརྠ་ག་ཏིཾ་ནི་ཤཱ་མྱ། ཡེ་ཥཱཾ་མ་ཧཱ་ཡཱ་ན་མ་བདྡྷཽ་མེ་བ། ཏཱ་ནསྨནོ་བེདྨི་ན་བཱསྨ་ནོ་པི། གུ་ཎཻ་ར་བྷཱ་བྱཱ་ནླ་སུ་ནཱ་ན་བཻ་མི། ཧཱི་ནོ་ཧི་གཱམྦྷཱིཪྻ་མུ་དཱ་ར་ཏཱམྦཱ། བོདྡྷུནྣ་ཤཀྣཱ་ཏི་ན་ཙཱ་དྷི། མོཀྟུཾ། པྲཱ་ཡེ་ཎ་ཙོཾ་བཾ་བི་དྷ་ཨེ་ཥ་ལོ་ཀཿ། ཏེ་ནཱ་ཏྲ་དྷརྨེ་ཁི་ལ་ཏཱམྤྲ་ཡཱ་ཏཿ།
2025-10-14 11:29:43,597 [INFO] Time taken to process commentary text: 1.52s
2025-10-14 11:29:43,599 [INFO] Processing commentary text: འཕགས་པ་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པའི་གནས་བདུན་གྱི་རྒྱ་ཆེར་འགྲེལ་པ། སློབ་དཔོན་དབྱིག་གཉེན་གྱིས་མཛད་པ་རྫོགས་སོ།། །།ཞེས་པ་འདི་ནི་ཐམས་ཅད་མཁྱེན་པ་གཞོན་ནུ་དཔལ་བའི་ཞལ་སྔ་ནས་གསར་འགྱུར་མཛད་པའི་འཕྲོ་ཅུང་ཟད་ལུས་པ། རྗེ་དམ་པ་དེའི་དགོངས་པ་ཡོངས་སུ་རྫོགས་པའི་སླད་དུ་འགྱུར་བར་གྱིས་ཤིག་ཅེས། ཞྭ་དམར་ཅོད་པན་འཛིན་པ་བཞི་པ། དཔལ་ཆོས་ཀྱི་གྲགས་པ་ཡེ་ཤེས་དཔལ་བཟང་པོའི་ཞལ་སྔ་ནས་བཀའ་སྩལ་བ་སྤྱི་བོས་མནོས་ཏེ།
2025-10-14 11:29:47,231 [INFO] Time taken to process commentary text: 3.63s
2025-10-14 11:29:47,231 [INFO] Processing commentary text: ཞ་ལུ་ལོ་ཙཱ་བ་འགོས་ཆོས་སྐྱོང་བཟང་པོས། ལུགས་གཉིས་ཀྱི་མདུན་ས་ཆེན་པོ་ཕོ་བྲང་སྣེའུ་གདོང་རྩེར། ཆོས་ཀྱི་རྗེ་ཆོས་ཀྱི་རྒྱལ་པོ་ཆེན་པོ་དཔལ་ངག་གི་དབང་ཕྱུག་གྲགས་པ་ཕྱོགས་ཐམས་ཅད་ལས་རྣམ་པར་རྒྱལ་བའི་དཔལ་གྱི་མངའ་ཐང་ཆེན་པོ་ལ་བརྟེན་ནས་ལེགས་པར་བསྒྱུར་བའོ། །
2025-10-14 11:29:48,047 [INFO] Time taken to process commentary text: 0.82s
2025-10-14 11:29:48,047 [INFO] Processing commentary text: དུས་གསུམ་རྒྱལ་བ་སྐྱེད་མ་རྡོ་རྗེའི་མཚན་ཅན་ཟབ་མོའི་དགོངས་འགྲེལ་རབ་གསལ་བ། །ཀུན་མཁྱེན་གཉིས་པ་དབྱིག་གཉེན་ཞེས་གྲགས་དཔལ་ལྡན་ཤིང་རྟ་ཆེན་པོས་རྣམ་པར་བཀོད། །གང་དེ་ཁ་བ་ཅན་པའི་དཔལ་དུ་གཞོན་ནུའི་མཚན་ཅན་མཁས་གྲུབ་མཆོག་གིས་བསྒྱུར། །དེ་ཉིད་རྫོགས་པར་བསྒྱུར་བའི་དགེ་བས་འདྲེན་པ་མཆོག་དེའི་དགོངས་པ་རྫོགས་གྱུར་ཅིག །
2025-10-14 11:29:49,670 [INFO] Time taken to process commentary text: 1.62s
2025-10-14 11:29:49,670 [INFO] Processing commentary text: སླར་ཡང་རྒྱ་དཔེ་ལ་གཏུགས་ཤིང་སློབ་དཔོན་ཀ་མ་ལ་ཤཱི་ལས་མཛད་པའི་འགྲེལ་པར་བརྗོད་བྱ་རིས་མཐུན་པ་རྣམས་དང་སྦྱར་ཏེ་ཚིག་ཕྲད་དང་འཁྲུགས་སྡེབ་པ་སོགས་ཅུང་ཟད་ལེགས་ཆར་འགྱུར་བ་རྣམས་འབད་ཅིང་དག་པར་བགྱིས་སོ།། །།
2025-10-14 11:29:50,213 [INFO] Time taken to process commentary text: 0.54s
2025-10-14 11:39:55,463 [INFO] Processing commentary text: རྡོར་གཅོད་ཀྱི་འགྲེལ་པ་ཐར་པར་བགྲོད་པའི་ལམ་བཟང་ཟབ་དོན་གསལ་བའི་ཉི་མ་ཞེས་བྱ་བ་བཞུགས་སོ།།
2025-10-14 11:39:55,528 [INFO] Time taken to process commentary text: 0.07s
2025-10-14 11:39:55,528 [INFO] Processing commentary text: ༄༅། །ན་མོ་མཉྫུ་གྷོ་ཥཱ་ཡ། །རབ་ཡངས་སྒྲིབ་བྲལ་ཆོས་སྐུའི་མཁའ་ལ་འཕགས། །སྟོང་ཉིད་ཟབ་མོའི་འབྲུག་སྒྲའི་དཔལ་གྱིས་མཛེས། །གདུལ་བྱའི་ཞིང་སར་དོན་གཉིས་ཆར་གྱི་རྒྱུན། །འབེབ་མཛད་ཐུབ་དབང་ཆུ་འཛིན་དབང་བོར་འདུད། བརྟན་པའི་འཁོར་ལོ་དགྲ་བཅོམ་རྣམ་རོལ་གྱིས། །ཟབ་དོན་འདྲི་ཞིང་ལན་ཀུན་ལྡོན་ལ་མཁས། །ཉོན་མོངས་མེད་པའི་མཆོག་ཏུ་ལུང་ བསྟན་པ། །འཕགས་པ་རབ་འབྱོར་ཞབས་ལ་གུས་ཕྱག་འཚལ། །ཟབ་དོན་འགྲེལ་པར་རྒྱལ་བས་ལུང་བསྟན་པ། །ཀླུ་སྒྲུབ་འཕགས་པ་ལྷ་དང་ཟླ་བ་གྲགས། །བློ་བཟང་རྒྱལ་བ་གཉིས་པ་ཡབ་སྲས་སོགས། །བཤེས་གཉེན་རིམ་པར་བྱོན་ལ་ཕྱག་འཚལ་ལོ། ། འདིར་རྡོར་གཅོད་དུ་གྲགས་པ་ཤེར་ཕྱིན་སུམ་བརྒྱ་པའི་འགྲེལ་པ་ཇི་ལྟར་འཚམ་པ་ཞིག་དད་པས་བཤད་པར་བྱ་སྟེ། གཞུང་འདིས་ནི་བདག་ མེད་ཀྱི་དོན་འཆད་པ་གཙོ་བོར་མཛད་ཅིང་ཟློས་ཏེ་གསུངས་པ་མང་བ་དང༌། འདི་ལ་རྒྱ་འགྲེལ་གཅིག་ལས་བོད་འགྲེལ་མི་སྣང་བས་ཇི་བཞིན་འཆད་དཀའ་བར་སྣང་ནའང་རང་བློས་ཇི་ལྟར་ནུས་པ་བཞིན་བཤད་པར་བྱའོ། །
2025-10-14 11:39:58,044 [INFO] Time taken to process commentary text: 2.52s
2025-10-14 11:39:58,044 [INFO] Processing commentary text: འདི་ལ་གསུམ། སྔོན་འགྲོ །དངོས་གཞི། མཇུག་གི་རིམ་པའོ། །སྔོན་འགྲོ། དང་པོ་(སྔོན་འགྲོ)ལ་གསུམ། མཚན་བསྒྱུར་ཞིང་དོན་བཤད་པ། འགྱུར་གྱི་ཕྱག །གླེང་གཞིའོ། །མཚན་བསྒྱུར་ཞིང་དོན་བཤད་པ། དང་པོ་(མཚན་བསྒྱུར་ཞིང་དོན་བཤད་པ)ནི།
2025-10-14 11:39:58,452 [INFO] Time taken to process commentary text: 0.41s
2025-10-14 11:39:58,453 [INFO] Processing commentary text: རྒྱ་གར་སྐད་དུ། །ཨཱརྱ་བཛྲ་ཞེས་སོགས་ཏེ། །དེ་བོད་སྐད་དུ་བསྒྱུར་ན། །ཨཱརྱ་ནི་འཕགས་པ། བཛྲ་ནི་རྡོ་རྗེ། ཙྪེ་ད་ཀ་ནི་གཅོད་པ། པྲཛྙཱ་ནི་ཤེས་རབ། པཱ་ར་ནི་ཕ་རོལ་ཏུ། ཨི་ཏ་ནི་ཕྱིན་པ། ནཱ་མ་ནི་ཞེས་བྱ་བ། མ་ཧཱ་ནི་ཆེན་པོ། ཡ་ན་ནི་ཐེག་པ། སཱུ་ཏྲ་ནི་མདོ་ཞེས་པར་འགྱུར་རོ། །འདིར་པཱ་ར་མི་ཏ་ཞེས་འབྱུང་བ་ནི། །པཱ་ར་དང་ཨི་ཏའི་བར་དུ་རྣམ་དབྱེ་གཉིས་པའི་ཨས་བྱིན་ནས་ཨི་ཕྱག་ཏེ་མ་ཨི་ལ་ཕྱིན་ནས་མཚམས་སྦྱར་བས་མི་ཏར་སོང་བའོ། །འདིའི་མཚན་དོན་བཤད་པ་ནི། །བརྒྱ་བྱིན་གྱི་ལག་གི་རྡོ་རྗེ་དེ་ཕྱིའི་དངོས་པོ་གཞན་གྱིས་གཞིག་པར་མི་ནུས་ཤིང༌། །དེ་རི་བྲག་སོགས་ཀྱི་དངོས་པོ་གང་ལ་བསྣུན་ཀྱང་ཐལ་བར་བྱེད་ནུས་པ་ལྟར། གཞུང་འདིའི་བརྗོད་བྱ་དོན་གྱི་ཤེར་ཕྱིན་སྟོང་ཉིད་རྟོགས་པའི་ཡེ་ཤེས་དེ་ལ་མི་མཐུན་ཕྱོགས་ཀྱིས་མི་ཚུགས་ཤིང༌། དེས་ཉོན་མོངས་པ་དང་སྡུག་བསྔལ་ཐམས་ཅད་རྩད་ནས་གཅོད་པའི་དོན་ནོ། །
2025-10-14 11:39:58,453 [INFO] Time taken to process commentary text: 0.00s
2025-10-14 11:39:58,453 [INFO] Processing commentary text: གཉིས་པ་འགྱུར་ཕྱག་གི་དོན། འགྱུར་གྱི་ཕྱག གཉིས་པ་འགྱུར་ཕྱག་གི་དོན་ནི་སླའོ། །
2025-10-14 11:39:58,492 [INFO] Time taken to process commentary text: 0.04s
2025-10-14 11:39:58,492 [INFO] Processing commentary text: གླེང་གཞི།གསུམ་པ་གླེང་གཞི་ནི།  གཞུང་འདི་སྐད་ཅེས་སྡུད་པ་པོ་བདག་གིས་ཐོས་པ་ནི་དུས་གཅིག་གི་ཚེ་ན།  བཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན། དགེ་སློང་གི་དགེ་འདུན་ཆེན་པོ་ཉན་ཐོས་སྟོང་ཉིས་བརྒྱ་ལྔ་བཅུ་དང༌། བྱང་ཆུབ་སེམས་དཔའ་རབ་ཏུ་མང་པོ་དག་དང་ཐབས་གཅིག་སྟེ་ལྷན་ཅིག་ཏུ་བཞུགས་སོ། །
2025-10-14 11:39:58,501 [INFO] Time taken to process commentary text: 0.01s
2025-10-14 11:39:58,501 [INFO] Processing commentary text: དེ་ཡང་རྒྱ་གར་ན་མཉན་ཡོད་སོགས་གྲོང་ཁྱེར་ཆེན་པོ་དྲུག་ཡོད་པ་ལས། མཉན་ཡོད་འདི་རྒྱལ་པོ་གསལ་རྒྱལ་གྱི་མངའ་འོག་ཏུ་གཏོགས་ཤིང༌། དེར་རྒྱལ་བུ་རྒྱལ་བྱེད་ཅེས་བྱ་བའི་སྐྱེད་མོའི་ཚལ་ཕུན་སུམ་ཚོགས་པ་ས་གཞི་བཟང་བ་ཞིག་ཡོད་དོ། །
2025-10-14 11:39:59,033 [INFO] Time taken to process commentary text: 0.53s
2025-10-14 11:39:59,033 [INFO] Processing commentary text: བཅོམ་ལྡན་འདས་སངས་རྒྱས་ནས་ལོ་ཆ་ཤས་སོང་བའི་སྐབས་ཞིག་ན་ཁྱིམ་བདག་མགོན་མེད་ཟས་སྦྱིན་ཞེས་བྱ་བས་ལག་ཁང་ཆེན་པོ་བཟང་བ་ཞིག་འདེབས་པར་འདོད་ནས། རྒྱལ་བུ་རྒྱལ་བྱེད་ལ་ཚལ་དེ་གང་བའི་གསེར་སྲང་སྟོང་ཕྲག་དུ་མ་བྱིན་ནས་རྒྱལ་བྱེད་ཀྱི་ཚལ་དེ་ཉོས་སོ། །རྒྱལ་བྱེད་ཀྱིས་ཀྱང་སྒོ་ཁང་ཕྱོགས་ནས་ས་དུམ་བུ་ཞིག་བཅོམ་ལྡན་འདས་ལ་ཕུལ་ཏེ། ཚལ་དེར་མགོན་མེད་ཟས་སྦྱིན་གྱིས་ཤཱ་རིའི་བུ་ལ་བརྟེན་ནས་ལྷ་མིའི་བཟོ་བོས་ཀུན་དགའ་ར་བ་ཁྱད་པར་དུ་འཕགས་པ་ཞིག་བཞེངས་ཏེ་ཟིན་པ་ན་བཅོམ་ལྡན་འདས་ཀྱིས་རྒྱལ་བྱེད་ཀྱི་བསམ་པ་མཁྱེན་ནས། གཙུག་ལག་ཁང་གི་མིང་ཡང་དེ་བསྟུན་གྱིས་བཏགས་སོ། །
2025-10-14 11:40:01,143 [INFO] Time taken to process commentary text: 2.11s
2025-10-14 11:40:01,143 [INFO] Processing commentary text: མགོན་མེད་ཟས་སྦྱིན་འདིས་ཆུ་ནང་དང་ས་འོག་ན་ཡོད་པའི་རིན་པོ་ཆེའི་གཏེར་རྣམས་མཐོང་ཞིང་རང་དགར་བླངས་ནས་ལོངས་སྤྱོད་ནུས་པ་སྟོན་པའི་སྦྱིན་བདག་གི་ཆེད་དུ་བསམ་བཞིན་དུ་སྐྱེ་བ་བཟུང་བའི་སྐྱེས་ཆེན་དམ་པ་ཞིག་གོ།
2025-10-14 11:40:01,706 [INFO] Time taken to process commentary text: 0.56s
2025-10-14 11:40:01,706 [INFO] Processing commentary text: དེ་ནས་བཅོམ་ལྡན་འདས་ཀྱིས་གདུལ་བྱའི་དོན་དུ་སྔ་དྲོའི་དུས་སུ་ཆོས་གོས་རྣམ་གསུམ་སྐུ་ལ་གསོལ་ཞིང་ལྷུང་བཟེད་བསྣམས་ནས་མཉན་ཡོད་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་ཏེ་ཆེད་དུ་གཤེགས་སོ། །
2025-10-14 11:40:01,818 [INFO] Time taken to process commentary text: 0.11s
2025-10-14 11:40:01,818 [INFO] Processing commentary text: བསོད་སྙོམས་བླངས་ཏེ་མཇུག་ཏུ་སླར་བྱོན་ནས་ཞལ་ཟས་གསོལ་བའི་བྱ་བ་མཛད་དོ། །
2025-10-14 11:40:01,821 [INFO] Time taken to process commentary text: 0.00s
2025-10-14 11:40:01,822 [INFO] Processing commentary text: ཟས་ཕྱི་མ་ཕྱི་དྲོའི་བསོད་སྙོམས་ཟ་བ་སྤངས་ནས། ལྷུང་བཟེད་སོགས་བཞག་ནས་ཞབས་བཀྲུས་ཤིང་བསིལ་ཏེ། གདན་བཤམས་པ་ཉིད་ལ་དཀྱིལ་མོ་ཀྲུང་བཅས་ནས་སྐུ་དྲང་པོར་སྲང་སྟེ། གཞུང་འདི་སྟོན་པར་འགྱུར་བ་མཁྱེན་པའི་དྲན་པ་མངོན་དུ་བཞག་ནས་བཞུགས་སོ། །
2025-10-14 11:40:01,838 [INFO] Time taken to process commentary text: 0.02s
2025-10-14 11:40:01,841 [INFO] Processing commentary text: བཅོམ་ལྡན་འདས་བསོད་སྙོམས་ལ་འབྱོན་པ་ནི། རང་ཉིད་བསོད་སྙོམས་ཀྱི་ཟས་ཟ་དགོས་པའི་ཆེད་མིན་གྱི། གདུལ་བྱ་ལ་ཚོགས་གསོག་པ་དང་ཆོས་སྟོན་པ་སོགས་ཀྱི་ཆེད་དུའོ། །
2025-10-14 11:40:02,091 [INFO] Time taken to process commentary text: 0.25s
2025-10-14 11:40:02,091 [INFO] Processing commentary text: སངས་རྒྱས་ལ་ནི་བཀྲེས་སྐོམ་འབྱུང་མི་སྲིད་པར་གསེར་འོད་ལས་བཤད་ཅིང༌། གསོལ་དགོས་ནའང་རང་ཉིད་ནམ་མཁའ་མཛོད་ཀྱི་ཡེ་ཤེས་ལ་དབང་བསྒྱུར་བས་ཡོ་བྱད་ཀྱིས་ཕོངས་པ་མི་སྲིད་ལ། ས་རྡོ་སོགས་གསེར་དངུལ་རིན་པོ་ཆེར་བསྒྱུར་ནུས་ཤིང༌། དེ་དག་དང་ཟས་དམན་པ་དག་ཀྱང་རོ་བརྒྱ་ལྡན་པའི་ཟས་སུ་བསྒྱུར་བ་དང༌། ཟས་ངན་པ་ཅི་འདྲ་བ་ཞིག་ཡིན་ཀྱང་སངས་རྒྱས་ཀྱི་ཞལ་དུ་བཞེས་པ་ན་རོ་ཕུན་སུམ་ཚོགས་པ་གཞན་གྱིས་མྱོང་བར་མི་འགྱུར་བ་ལྟ་བུའི་ཟས་སུ་འགྱུར་ཏེ། མངོན་རྟོགས་རྒྱན་ལས། འདི་ལ་རོ་མི་ཞིམ་པ་རོ་མཆོག་སྣང༌། །ཞེས་གསུངས་པའི་དོན་ཡང་དེའོ། །
2025-10-14 11:40:03,785 [INFO] Time taken to process commentary text: 1.69s
2025-10-14 11:40:03,785 [INFO] Processing commentary text: སྔོན་སྟོན་པས་ཟླ་བ་གསུམ་དུ་རྟ་ཆས་ཀྱི་ནས་གསོལ་དགོས་པའི་ཚུལ་བསྟན་པའི་ཚེ། ཀུན་དགའ་བོའི་བསམ་པ་ལ་སྟོན་པ་རྒྱལ་པོའི་རིགས་སུ་སྐྱེས་ཀྱང༌། ད་ལྟ་རྟ་ཆས་གསོལ་བའི་དུས་བྱུང་ངོ་སྙམ་དུ་ཡིད་སྐྱོ་བའི་ཚེ། སྟོན་པས་ཞལ་ནས་ནས་ཀྱི་འབྲུ་གཅིག་ཕྱུང་སྟེ་འདི་ཟོ་ཞིག་ཅེས་གསུངས་ནས་བྱིན་པས་ཀུན་དགའ་བོས་ཟོས་པ་ན་ཚིམ་སྟེ། དེ་ནས་ཉིན་ཞག་བདུན་དུ་ཟས་ཟ་དགོས་པའི་འདུ་ཤེས་མ་སྐྱེས་པས་ངོ་མཚར་དུ་གྱུར་པ་བཞིན་ནོ། །
2025-10-14 11:40:04,946 [INFO] Time taken to process commentary text: 1.16s
2025-10-14 11:40:04,946 [INFO] Processing commentary text: གསེར་འོད་ལས་སྟོན་པས་བསོད་སྙོམས་ལེན་པར་མཛད་ཅིང་གསོལ་བ་ལྟར་སྣང་ཡང་དོན་ལ་གསོལ་བ་མེད་ཅིང༌། བཤང་གཅི་ཡང་མེད་པར་བཤད་ལ། གསང་བ་བསམ་གྱིས་མི་ཁྱབ་པའི་མདོ་ལས། དེ་བཞིན་གཤེགས་པའི་སྐུ་ནི་གསེར་གྱི་གར་བུ་ལྟ་བུ་སྟེ། སྐུ་ལ་ཁོང་སྟོང་དང་ཕོ་བ་ལོང་ཀ་རྒྱུ་མ་སོགས་ཀྱང་མེད་པར་བཤད་དེ་དོན་ལ་གནས་སོ། །
2025-10-14 11:40:05,546 [INFO] Time taken to process commentary text: 0.60s
2025-10-14 11:40:05,546 [INFO] Processing commentary text: དེ་ནས་དགེ་སློང་མང་པོ་ཡང་བཅོམ་ལྡན་འདས་ཀྱི་དྲུང་དུ་ལྷགས་པ་སྟེ་ཕྱིན་ནས་ལན་གསུམ་བསྐོར་བ་བྱས་ནས་ཕྱོགས་གཅིག་སྟེ་ལྷན་ཅིག་ཏུ་འཁོད་དོ། །
2025-10-14 11:40:05,548 [INFO] Time taken to process commentary text: 0.00s
2025-10-14 11:40:05,548 [INFO] Processing commentary text: དེར་མ་ཟད། དེའི་ཚེ་གནས་བརྟན་རབ་འབྱོར་ཡང་ཁོར་དེ་ཉིད་དུ་འདུས་ནས་འདུག་གོ །
2025-10-14 11:40:05,548 [INFO] Time taken to process commentary text: 0.00s
2025-10-14 11:40:05,548 [INFO] Processing commentary text: དངོས་གཞི་གཞུང་དོན་བཤད་པ། གཉིས་པ་དངོས་གཞི་གཞུང་དོན་བཤད་པ་ལ་གཉིས། ཐོག་མར་ཞུས་ཚུལ་དང༌། དེའི་ལན་རྣམས་རིམ་པར་བཤད་པའོ། ། ཐོག་མར་ཞུས་ཚུལ།དང་པོ་(ཐོག་མར་ཞུས་ཚུལ་ནི།  དེ་ནས་ཚེ་དང་ལྡན་པ་རབ་འབྱོར་རང་གི་འདུག་པའི་སྟན་ལས་ལངས་ཏེ། བླ་གོས་ཏེ་སྟོད་གོས་ཕྲག་པ་གཡོན་པའི་ཕྱོགས་གཅིག་ཏུ་གཟར་ནས། རྐང་པ་གཡོན་པའི་མཐིལ་དང༌། གཡས་པའི་པུས་མོའི་ལྷ་ང་ས་ལ་བཙུགས་ཏེ་བཅོམ་ལྡན་འདས་ཕྱོགས་གཡས་དེར་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
2025-10-14 11:40:05,572 [INFO] Time taken to process commentary text: 0.02s
2025-10-14 11:40:05,572 [INFO] Processing commentary text: དེ་ནས་ཚིག་སྣ་བསྡུས་ཏེ་བརྗོད་ན། བཅོམ་ལྡན་འདས་ཁྱོད་ཀྱིས་བྱང་ཆུབ་སེམས་དཔའ་ཆེན་པོ་རྣམས་ལ་ཆོས་ཀྱི་སྒོ་ནས་འདི་ཕྱི་རྣམས་ལ་ཕན་གདགས་པའི་དམ་པ་མཆོག་ཇི་སྙེད་པ་ཅིག་མཛད་ནས་ཕན་གདགས་པ་དང༌།ཡང་བྱང་ཆུབ་སེམས་དཔའ་རྣམས་ལ་གནས་དང་ཆོས་དང་བཀར་གདགས་པའི་ཡོངས་སུ་གཏད་པ་རྣམ་པ་གསུམ་གྱི་དམ་པ་ཇི་སྙེད་པས་ཡོངས་སུ་གཏད་པར་མཛད་ན། བཅོམ་ལྡན་འདས་ངོ་མཚར་ཆེ་སོགས་ཞེས་གསོལ་ཏོ། ། དེ་ལ་གནས་ནི་དགེ་བའི་བཤེས་གཉེན་ལ་གཏད་པ་དང༌། ཆོས་ནི་དེས་ཕན་འདོགས་བྱེད་དུ་བཅུག་པ་དང༌། བཀར་བཏགས་པ་ནི་བྱང་སེམས་ཁྱེད་རྣམས་ཀྱིས་སེམས་ཅན་ལ་ཕན་གདགས་པར་བྱའོ་ཞེས་གཏད་པ་སྟེ་སློབ་དཔོན་ཀཱ་མ་ཤཱིའི་དགོངས་པའོ། །
2025-10-14 11:40:05,611 [INFO] Time taken to process commentary text: 0.04s
2025-10-14 11:40:05,611 [INFO] Processing commentary text: ཞུས་ཚུལ་དངོས་ནི་བཅོམ་ལྡན་འདས་བྱང་ཆུབ་སེམས་དཔའི་ས་གང་ལ་ཡང་དག་པར་ཞུགས་པས་ཇི་ལྟར་གནས་པར་བགྱི། ཇི་ལྟར་སྒྲུབ་པར་བགྱི། ཇི་ལྟར་སེམས་རབ་ཏུ་གཟུང་བར་བགྱི་ཞེས་དོན་ཚན་གསུམ་ཞུས་སོ། །
2025-10-14 11:40:05,616 [INFO] Time taken to process commentary text: 0.01s
2025-10-14 11:40:05,616 [INFO] Processing commentary text: དེའི་ལན་རྣམས་རིམ་པར་བཤད་པ།གཉིས་པ་ལན་ལ། བཅོམ་ལྡན་འདས་ལ་རབ་འབྱོར་གྱིས་དེ་ལྟར་ཞུས་པ་ལ་ཐུགས་དགྱེས་ནས་ལེགས་སོ་དང་དེ་ཡིན་པའི་བདེན་ཁ་གནང་སྟེ།  དེ་བཞིན་གཤེགས་པས་བྱང་ཆུབ་སེམས་དཔའ་རྣམས་ལ་ཕན་གདགས་པ་དང༌། ཡོངས་སུ་གཏད་པར་ཞལ་གྱིས་བཞེས་སོ། །
2025-10-14 11:40:05,626 [INFO] Time taken to process commentary text: 0.01s
2025-10-14 11:40:05,626 [INFO] Processing commentary text: རྒྱུ་མཚན་དེའི་ཕྱིར་ན། ལེགས་པར་ཉོན་ལ་ལེགས་པར་ཡིད་ལ་མི་བརྗེད་པར་ཟུངས་ཤིག་ཅེས་དང༌།
2025-10-14 11:40:05,629 [INFO] Time taken to process commentary text: 0.00s
2025-10-14 11:40:05,629 [INFO] Processing commentary text: གོང་དུ་ཞུས་པའི་ཇི་ལྟར་གནས་པར་བྱ་བ་སོགས་གསུམ་ཁྱོད་ལ་བཤད་པར་བྱའོ་ཞེས་གསུངས།
2025-10-14 11:40:05,631 [INFO] Time taken to process commentary text: 0.00s
2025-10-14 11:40:05,631 [INFO] Processing commentary text: ལན་ལ་རབ་འབྱོར་གྱིས་བཅོམ་ལྡན་འདས་དེ་དེ་བཞིན་ནོ་ཞེས་གསོལ་ནས་བཅོམ་ལྡན་འདས་ཀྱི་གསུངས་པ་ལྟར་མཉན་པ་དང༌།
2025-10-14 11:40:05,634 [INFO] Time taken to process commentary text: 0.00s
2025-10-14 11:40:05,634 [INFO] Processing commentary text: བཅོམ་ལྡན་འདས་ཀྱིས་རབ་འབྱོར་ལ་འཆད་པར་འགྱུར་བ་འདི་སྐད་ཅེས་བཀའ་སྩལ་ཏོ། །
2025-10-14 11:40:05,670 [INFO] Time taken to process commentary text: 0.04s
2025-10-14 11:40:05,670 [INFO] Processing commentary text: རབ་འབྱོར་འདི་ཉན་ཐོས་ཀྱི་ཚུལ་བཟུང་བ་ཙམ་མ་གཏོགས། དོན་ལ་འཇམ་དཔལ་གྱི་སྤྲུལ་པར་སྣང་ལ། སྟོན་པས་ཡུམ་གསུངས་པའི་ཚེ་རབ་འབྱོར་ཉིད་ཡུམ་གྱི་མདོ་ཐོག་མར་འཆད་པོར་བསྐོས་ཏེ་དགོངས་གཞི་ཆེའོ། ། གཞུང་གི་བསྡུས་དོན་ལ་སློབ་དཔོན་ཀཱ་མ་ཤཱི་ལས། སེམས་བསྐྱེད་པ་དང༌། ཕ་རོལ་ཏུ་ཕྱིན་པ་ལ་སྦྱོར་བ་དང༌། གཟུགས་སྐུ་ཐོབ་པར་འདུན་པ་ནས། །སངས་རྒྱས་ཀྱིས་ཡོངས་སུ་བཙལ་བའི་བར་བཅོ་བརྒྱད་བཤད་ཅིང༌། དེའི་དང་པོ་བཅུ་དྲུག་ནི་ཆོས་སྤྱོད་ཀྱི་ས་དང༌། དེ་ནས་གཅིག་ནི་ལྷག་བསམ་དག་པའི་ས་དང༌། བཅོ་བརྒྱད་པ་ནི་སངས་རྒྱས་ཀྱི་ས་དང་སྦྱར་ནས་འཆད་དོ། །
2025-10-14 11:40:07,322 [INFO] Time taken to process commentary text: 1.65s
2025-10-14 11:40:07,322 [INFO] Processing commentary text: འདིར་ཅུང་ཟད་བསྡུས་ནས་འཆད་པར་འདོད་པས་དང་པོ་བྱང་ཆུབ་ཏུ་སེམས་བསྐྱེད་པ་ནི། རབ་འབྱོར་འདི་ལ་བྱང་ཆུབ་སེམས་དཔའི་ཐེག་པ་ལ་ཞུགས་པས་ཐོག་མར་སེམས་བསྐྱེད་པའི་ཚེ།འདི་སྙམ་དུ་སེམས་པར་བྱ་སྟེ། བདག་གིས་ནི་སེམས་ཅན་གྱི་ཁམས་དཔག་ཏུ་མེད་ཅིང་གྲངས་མེད་པ་ཞིག་ཡོད་པ་ཇི་ཙམ་པ་དེ་རྣམས་སྐྱེ་གནས་ཀྱི་སྒོ་ནས་སེམས་ཅན་གྱི་རིགས་སུ་བསྡུ་བས་བསྡུས་པ་ན།
2025-10-14 11:40:07,350 [INFO] Time taken to process commentary text: 0.03s
2025-10-14 11:40:07,350 [INFO] Processing commentary text: སྒོ་ང་ལས་སྐྱེས་པའམ། དེ་བཞིན་དུ་མངལ་དང༌། དྲོད་གཤེར་དང༌། རྫུས་ཏེ་སྐྱེས་པ་བཞི་དང༌། འདོད་ཁམས་དང་གཟུགས་ཁམས་ན་ཡོད་པའི་སེམས་ཅན་གཟུགས་ཅན་དང༌། གཟུགས་མེད་ན་ཡོད་པའི་གཟུགས་ཅན་མ་ཡིན་པ་དང༌།
2025-10-14 11:40:07,360 [INFO] Time taken to process commentary text: 0.01s
2025-10-14 11:40:07,360 [INFO] Processing commentary text: འབྲས་བུ་ཆེ་བ་དང་སྲིད་རྩེའི་སེམས་ཅན་ལས་གཞན་པའི་འདུ་ཤེས་ཅན་གྱི་སེམས་ཅན་དང༌། འབྲས་བུ་ཆེ་བའི་ཕྱོགས་གཅིག་གི་སེམས་ཅན་རྣམས་འདུ་ཤེས་མེད་པ་དང༌། སྲིད་རྩེར་སྐྱེས་པའི་སེམས་ཅན་རྣམས་འདུ་ཤེས་རགས་པ་མེད་ཅིང་ཕྲ་བ་མེད་པའང་མ་ཡིན་པ་སྟེ།
2025-10-14 11:40:07,375 [INFO] Time taken to process commentary text: 0.01s
2025-10-14 11:40:07,376 [INFO] Processing commentary text: མདོར་ན་སེམས་ཅན་གྱི་ཁམས་ཅི་ཙམ་དུ་སེམས་ཅན་ཞེས་མིང་གིས་གདགས་པས་བཏགས་པ་དེ་དག་ཐམས་ཅད་སྒྲིབ་གཉིས་དང་སྡུག་བསྔལ་གྱི་ཕུང་པོ་ལྷག་མ་མེད་པའི་མི་གནས་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་བཟླའོ་སྙམ་དུ་སེམས་བསྐྱེད་པར་བྱའོ། ། དོན་བསྡུས་ན་སེམས་ཅན་དེ་ཐམས་ཅད་མི་གནས་པའི་མྱང་འདས་སངས་རྒྱས་ཀྱི་ཆོས་ཀྱི་སྐུ་ངོ་བོ་ཉིད་སྐུ་ཐོབ་པའི་ཆེད་དུ་སེམས་བསྐྱེད་པའོ།།
2025-10-14 11:40:07,409 [INFO] Time taken to process commentary text: 0.03s
2025-10-14 11:40:07,409 [INFO] Processing commentary text: སེམས་ཅན་ཀུན་སྡུག་བསྔལ་གསུམ་པོ་ཅི་རིགས་ལས་སྐྱོབ་འདོད་ཀྱི་སྙིང་རྗེ་ཆེན་པོ་སྔོན་དུ་བཏང་ནས་མྱང་འདས་མཐར་ཐུག་ལ་འགོད་འདོད་ཀྱི་སེམས་གསར་དུ་བསྐྱེད་པ་དང༌། སྔར་བསྐྱེད་ཟིན་པ་ཞིག་ཡིན་ན་ནི་བསྐྱེད་པ་དེ་གསལ་བཏབ་སྟེ་གོང་འཕེལ་དུ་བྱེད་པའོ། །
2025-10-14 11:40:07,425 [INFO] Time taken to process commentary text: 0.02s
2025-10-14 11:40:07,425 [INFO] Processing commentary text: སྐྱེ་གནས་བཞི་ལས་སྒོང་སྐྱེས་ནི། མི་དང་ཀླུ་དང་བྱ་སོགས་ལ་ཡོད་ཅིང༌།
2025-10-14 11:40:07,437 [INFO] Time taken to process commentary text: 0.01s
2025-10-14 11:40:07,437 [INFO] Processing commentary text: མངལ་སྐྱེས་ནི་མི་དང་དུད་འགྲོ་དང་ཡི་དྭགས་ལའང་ཡོད་དོ། །
2025-10-14 11:40:07,448 [INFO] Time taken to process commentary text: 0.01s
2025-10-14 11:40:07,448 [INFO] Processing commentary text: དྲོད་སྐྱེས་ལ་ཕྱིའི་དངོས་པོ་ལོ་ཏོག་སོགས་མང་ཡང་མི་ལ་རྒྱལ་པོ་སྤྱི་བོ་སྐྱེས་ལྟ་བུ་དང་དབྱར་དུས་སུ་སྐྱེས་པའི་འབུ་སྲིན་ཕལ་ཆེར་རོ། །
2025-10-14 11:40:07,527 [INFO] Time taken to process commentary text: 0.08s
2025-10-14 11:40:07,527 [INFO] Processing commentary text: བརྫུས་སྐྱེས་ནི་བསྐལ་བ་དང་པོའི་མི་རྣམས་དང་ལྷ་དང་དམྱལ་བ་བ་རྣམས་དང་བར་དོ་བ་དང་ལྷ་མིན་དུད་འགྲོ་ལའང་ཡོད་དོ། །
2025-10-14 11:40:07,590 [INFO] Time taken to process commentary text: 0.06s
2025-10-14 11:40:07,590 [INFO] Processing commentary text: མི་ལ་སྒོང་སྐྱེས་ནི་སྟོན་པའི་དུས་སུ་དགེ་བསྙེན་ས་ག་མ་ལས་སྒོ་ང་མང་པོ་དང་དེ་ལས་བུ་མང་པོ་ཞིག་བྱུང་བར་བཤད་པ་ལྟར་རོ། །
2025-10-14 11:40:07,661 [INFO] Time taken to process commentary text: 0.07s
2025-10-14 11:40:07,661 [INFO] Processing commentary text: གོང་གི་དེ་ནི་ཀུན་རྫོབ་པའི་སེམས་བསྐྱེད་ཚུལ་ཡིན་ལ། དེ་ལ་སྨོན་སེམས་དང་འཇུག་སེམས་གཉིས་ཏེ། གཙོ་བོར་ཚོགས་སྦྱོར་གྱི་གནས་སྐབས་ལ་དགོངས་པར་སེམས་སོ། །
2025-10-14 11:40:07,814 [INFO] Time taken to process commentary text: 0.15s
2025-10-14 11:40:07,814 [INFO] Processing commentary text: སེམས་བསྐྱེད་ཀྱི་མཚན་ཉིད་ཡོངས་སུ་རྫོགས་པ་ལ་གཞན་སངས་རྒྱས་ལ་འགོད་འདོད་ཙམ་གྱིས་མི་ཆོག་གི །རང་ཡང་སངས་རྒྱས་ཐོབ་འདོད་ཞིག་ངེས་པར་དགོས་སོ། །དེའི་ཕྱིར་བྱམས་པས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་གསུངས་ཏེ། གཞན་དོན་ཕྱིར་ཞེས་པས་གཞན་མྱང་འདས་ལ་འགོད་འདོད་དང༌། རྫོགས་པའི་བྱང་ཆུབ་འདོད་ཅེས་རང་རྫོགས་བྱང་ཐོབ་འདོད་ཞིག་དགོས་ཞེས་བཤད་དོ། །
2025-10-14 11:40:08,817 [INFO] Time taken to process commentary text: 1.00s
2025-10-14 11:40:08,818 [INFO] Processing commentary text: སེམས་བསྐྱེད་དེ་བདག་མེད་རྟོགས་པའི་ལྟ་བས་ཟིན་དགོས་པར་བསྟན་པའི་ཕྱིར། དེ་ལྟར་སེམས་ཅན་ཚད་མེད་པ་ཞིག་མི་གནས་པའི་མྱང་འདས་ལ་ཡོངས་སུ་འགོད་པར་འདོད་ཅིང༌། བཀོད་དུ་ཟིན་ཀྱང་དོན་དམ་པར་སེམས་ཅན་གང་ཡང་ཡོངས་སུ་མྱ་ངན་ལས་འདས་པ་ཐོབ་པར་འགྱུར་བ་མེད་དོ་སྙམ་དུ་སེམས་བསྐྱེད་པར་བྱའོ། །
2025-10-14 11:40:09,232 [INFO] Time taken to process commentary text: 0.41s
2025-10-14 11:40:09,232 [INFO] Processing commentary text: འདིར་མྱ་ངན་ཞེས་འབྱུང་བ་ནི་མྱ་ངན་ནི་ལས་ཉོན་གཉིས་དང་སྡུག་བསྔལ་ཏེ་དེ་ལས་འདས་པ་ནི་ལས་ཉོན་དང་སྡུག་བསྔལ་ལས་ཐར་པའམ་འདས་པའི་མྱང་འདས་སོ། །དེས་ན་འདས་ཞེས་པ་ནི་མྱང་འདས་དང་དེ་ལ་འགོད་པའི་དོན་དུ་ཡང་འགྱུར་རོ།
2025-10-14 11:40:09,475 [INFO] Time taken to process commentary text: 0.24s
2025-10-14 11:40:09,475 [INFO] Processing commentary text: གཞུང་འདིས་སོ་སྐྱེ་ལ་དོན་དམ་སེམས་བསྐྱེད་རྗེས་མཐུན་པ་ཞིག་བསྟན་ཅིང༌། དོན་དམ་སེམས་བསྐྱེད་དངོས་ཀྱང་བསྟན་ཏེ་འཕགས་པ་ཁོ་ནར་ཡོད་དོ། །
2025-10-14 11:40:09,557 [INFO] Time taken to process commentary text: 0.08s
2025-10-14 11:40:09,557 [INFO] Processing commentary text: སློབ་དཔོན་ཀཱ་མ་ལ་ཤཱི་ལས། སྐབས་འདིར་ལྟ་བའི་སྐོར་མང་པོ་ཞིག་བཤད་ཅིང༌། དེ་ཡང་འདིའི་གཞུང་འོག་མ་རྣམས་ནི་སྟོང་ཉིད་ཀྱི་ལྟ་བ་དང་སྦྱར་ནས་གསུངས་པའི་དོན་ཤེས་པ་ལ་དགོས་པའི་དབང་དུ་མཛད་པ་ཡིན་པས་གལ་ཆེ་ཡང༌། འདིར་མང་དུ་འགྱུར་དོགས་ནས་བསྡུས་ཏེ་མཚོན་ཙམ་བརྗོད་ན། ཀུན་བྱང་གི་ཆོས་ཐམས་ཅད་ཀྱང་ཐ་སྙད་ཙམ་དུ་ཡོད་པར་འཇོག་གི །དོན་དམ་དཔྱོད་བྱེད་ཀྱི་རིགས་པས་དཔྱད་ནས་དཔྱད་མི་བཟོད་ཅིང་བཏགས་དོན་མི་རྙེད་དེ།
2025-10-14 11:40:10,750 [INFO] Time taken to process commentary text: 1.19s
2025-10-14 11:40:10,750 [INFO] Processing commentary text: དེ་ལ་དགག་བྱ་ངོས་ཟིན་ན་འགོག་སླ་བས་ཐོག་མར་དགག་བྱ་ཇི་ལྟ་བུ་ཡིན་བརྗོད་ན། དགག་བྱ་ལ་སྤྱིར་འདོད་ཚུལ་མང་ཡང་འདིར་དབུ་མ་ཐལ་འགྱུར་བའི་ལུགས་ལྟར་བཤད་པར་བྱའོ། ། དེ་ཡང་མདོ་ལས། དེ་དག་རྟོག་པའི་དབང་གིས་བཞག་པ་ཡིན། །ཞེས་དང༌། བཞི་བརྒྱ་པའི་འགྲེལ་པ་ལས། རྟོག་པ་ཡོད་པ་ཁོ་ནས་ཡོད་པ་ཉིད་དང་ཞེས་སོགས་དང༌། རྗེས་དགོངས་པ་རབ་གསལ་ལས། ཆོས་རྣམས་རྟོག་པའི་དབང་གིས་བཞག་པར་གསུངས་ཏེ། ཆོས་ཐམས་ཅད་རྟོག་པས་བཏགས་པ་ཙམ་དང་རྟོག་པའི་དབང་གིས་བཞག་པར་གསུངས་པ་མང་ངོ་ཞེས་གསུངས་པ་ལྟར།
2025-10-14 11:40:12,297 [INFO] Time taken to process commentary text: 1.55s
2025-10-14 11:40:12,297 [INFO] Processing commentary text: ཆོས་ཐམས་ཅད་རྟོག་པས་བཏགས་པའི་དཔེ་ནི། ཐག་པ་ཁྲ་བོ་ཡུལ་མི་གསལ་བ་ན་གནས་པའི་ཚེ་ཁ་ཅིག་ལ་འདི་སྦྲུལ་ལོ་སྙམ་པའི་བློ་འབྱུང་ངོ༌།། དེའི་ཚེ་ཐག་པ་དེའི་ཚོགས་པ་དང་ཆ་ཤས་གང་ཡང་སྦྲུལ་དུ་མེད་ཀྱང༌། དེ་ལ་སྦྲུལ་ལོ་སྙམ་པའི་སྦྲུལ་ནི་རྟོག་པས་བཏགས་པ་ཙམ་དུ་འཆར་རོ། །
2025-10-14 11:40:12,667 [INFO] Time taken to process commentary text: 0.37s
2025-10-14 11:40:12,667 [INFO] Processing commentary text: དེ་བཞིན་དུ་ཕུང་པོ་འདི་ལ་བརྟེན་ནས་ངའོ་སྙམ་དུ་འབྱུང་ཡང༌། ཕུང་པོའི་ཚོགས་པ་དང་རྒྱུན་དང་ཆ་ཤས་གང་ཡང་ངའི་མཚན་གཞིར་འཇོག་རྒྱུ་མེད་ཅིང༌། ཕུང་པོ་ལས་ངོ་བོ་ཐ་དད་པ་གཞན་ཞིག་ཀྱང་ངའི་མཚན་གཞིར་བཟུང་དུ་མེད་པས། ང་དེ་ནི་ཕུང་པོ་ལ་བརྟེན་ནས་བཏགས་པ་ཙམ་ཡིན་གྱི། རང་གི་ངོ་བོ་ཉིད་ཀྱིས་གྲུབ་པ་མེད་དོ། །
2025-10-14 11:40:13,307 [INFO] Time taken to process commentary text: 0.64s
2025-10-14 11:40:13,307 [INFO] Processing commentary text: དེ་ལྟར་ཡང་འཕགས་པའི་རིན་ཆེན་འཕྲེང་བ་ལས། སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་མཁའ་མིན། །རྣམ་ཤེས་མ་ཡིན་ཀུན་མིན་ན། །དེ་ལས་གཞན་པའི་སྐྱེས་བུ་གང༌། །ཞེས་གསུངས་ཏེ། ས་མིན་ནས་རྣམ་ཤེས་མིན་ཞེས་པས་སྐྱེས་བུའི་ཁམས་དྲུག་གི་ཆ་ཤས་རེ་རེ་བ་དང༌། ཀུན་མིན་ཞེས་པས་ཁམས་དྲུག་གི་ཚོགས་པ་སྐྱེས་བུའི་བདག་ཏུ་འཇོག་པ་བཀག་ཅིང༌། རྐང་པ་ཕྱི་མས་ཁམས་རྣམས་ལས་ངོ་བོ་ཐ་དད་པའི་བདག་བཀག་གོ །
2025-10-14 11:40:14,341 [INFO] Time taken to process commentary text: 1.03s
2025-10-14 11:40:14,341 [INFO] Processing commentary text: འོ་ན་སྐྱེས་བུ་སྟེ་གང་ཟག་ཇི་ལྟར་འཇོག་པ་ཡང་དེ་ཉིད་ལས། སྐྱེས་བུ་ཁམས་དྲུག་འདུས་པའི་ཕྱིར། །ཡང་དག་མ་ཡིན་ཇི་ལྟ་བར། །དེ་བཞིན་ཁམས་ནི་རེ་རེ་ཡང༌། འདུས་ཕྱིར་ཡང་དག་ཉིད་དུ་མིན། །ཞེས་གསུངས་ཏེ། རྒྱུ་མཚན་དེས་ན་སྐྱེས་བུ་ནི་རང་གི་ཁམས་དྲུག་འདུས་པའི་སྟེང་དུ་བཏགས་པ་ཙམ་མ་གཏོགས། ཡང་དག་པར་མ་གྲུབ་བོ། ། དེ་ཇི་ལྟ་བ་བཞིན་དུ་ཁམས་རྣམས་ཀྱང་རང་རང་གི་ཆ་ཤས་འདུས་པ་ལ་བརྟེན་ནས་བཏགས་པ་ཡིན་པའི་ཕྱིར་ཡང་དག་པར་མ་གྲུབ་ཅེས་བསྟན་ཏོ། །
2025-10-14 11:40:15,584 [INFO] Time taken to process commentary text: 1.24s
2025-10-14 11:40:15,584 [INFO] Processing commentary text: དེ་བཞིན་དུ་ཕུང་སོགས་ཀྱི་ཆོས་ཐམས་ཅད་ཀྱང་རང་རང་གི་ཆ་ཤས་དང་ཚོགས་པ་ལ་བརྟེན་ནས་བཏགས་པ་ཡིན་པའི་ཕྱིར་རང་དབང་དུ་གྲུབ་པ་མེད་ཅེས་སྦྱོར་རོ། །
2025-10-14 11:40:15,721 [INFO] Time taken to process commentary text: 0.14s
2025-10-14 11:40:15,721 [INFO] Processing commentary text: རང་གི་གཟུགས་ཕུང་ནི་ཡན་ལག་ལྔ་སོགས་ལ་བརྟེན་ནས་བཏགས་པ་དང༌། ཡན་ལག་རྣམས་ཀྱང་ཆ་ཅན་ཕུང་པོ་དང་རང་གི་ཕྱོགས་ཀྱི་ཆ་ལ་བརྟེན་ནས་བཏགས་པ་དང༌། ཉིང་ལག་སོར་མོ་ལྟ་བུ་ཡང་རང་གི་ཆ་ཅན་དང་ཆ་ཤས་ལ་བརྟེན་ནས་བཏགས་པ་དང༌། བུམ་པ་ནི་རང་གི་མཆུ་ཞབས་ལྟོ་བ་སོགས་ལ་བཏགས་པ་དང༌། མཆུ་ཞབས་སོགས་ཀྱང་རང་གི་ཆ་ཤས་དང་ཆ་ཅན་བུམ་པ་ལ་བརྟེན་ནས་བཏགས་པ་སོགས་གཟུགས་ཅན་རྣམས་ལ་འགྲེ་ཞིང༌། ཤེས་པ་རྣམས་ཀྱང་སྐད་ཅིག་སྔ་ཕྱི་དང་དམིགས་པ་སོགས་ལ་བརྟེན་ནས་དང༌། འདུས་མ་བྱས་རྣམས་ཀྱང་རང་གི་གདགས་གཞི་སོ་སོ་ལ་བརྟེན་ནས་བཏགས་པ་སྟེ། རྒྱས་པར་གཞན་དུ་བཤད་ཟིན་ཏོ། །
2025-10-14 11:40:17,553 [INFO] Time taken to process commentary text: 1.83s
2025-10-14 11:40:17,553 [INFO] Processing commentary text: དེས་ན་བརྟེན་ནས་བྱུང་བ་དང་བརྟེན་ནས་བཏགས་པ་མ་ཡིན་པའི་ཆོས་མེད་པས། བརྟེན་ནས་བཏགས་པ་མ་ཡིན་པར་ཡོད་པ་དེ་བརྟག་པ་མཐའ་གཟུང་གི་དགག་བྱའི་ཚད་དོ། །དེ་ལྟར་ཡང༌། རྩ་ཤེ་ལས། གང་ཕྱིར་བརྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་པས། །དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །ཞེས་གསུངས་སོ། །
2025-10-14 11:40:18,217 [INFO] Time taken to process commentary text: 0.66s
2025-10-14 11:40:18,217 [INFO] Processing commentary text: མདོར་ན་བདག་གམ་གང་ཟག་བཏགས་དོན་བཙལ་བའི་ཚེ་མི་རྙེད་ཀྱང་ཐ་སྙད་དུ་སྒྱུ་མ་དང་སྤྲུལ་པ་ལྟར་བྱ་བྱེད་འཐད་པ་དེ་བཞིན་དུ་ཆོས་ཐམས་ཅད་ལའང་འདྲ་སྟེ། སྡུད་པ་ལས། བདག་ཅི་འདྲ་བར་དེ་འདྲར་སེམས་ཅན་ཐམས་ཅད་ཤེས། །སེམས་ཅན་ཐམས་ཅད་ཅི་འདྲ་དེ་འདྲར་ཆོས་ཀུན་ཤེས། །ཞེས་དང༌། ཏིང་ངེ་འཛིན་རྒྱལ་པོ་ལས་ཀྱང༌། ཇི་ལྟར་ཁྱོད་ཀྱིས་བདག་གི་འདུ་ཤེས་ནི། །ཤེས་པ་དེ་བཞིན་ཀུན་ལ་བློས་བྱར་བྱ། །ཞེས་གསུངས་སོ། །
2025-10-14 11:40:19,371 [INFO] Time taken to process commentary text: 1.15s
2025-10-14 11:40:19,371 [INFO] Processing commentary text: དེ་བཞིན་དུ་སྦྱིན་སོགས་ཀྱི་ཆོས་རྣམས་ཀྱང་ཐ་སྙད་བཏགས་པ་ཙམ་དུ་ཡོད་པ་མ་གཏོགས། རང་བཞིན་གྱིས་སྟོང་པར་ཤེས་དགོས་པ་ལ་དགོངས་ནས་དངོས་པོ་ཅི་ལ་ཡང་མི་གནས་པར་སྦྱིན་པ་སྦྱིན་པར་བྱའོ་ཞེས་སོགས་གསུངས་སོ། །གནད་ཆེ་བ་འདི་ཤེས་དགོས་ཏེ། ཇི་སྲིད་བདེན་འཛིན་གྱིས་བཅིངས་པ་ལས་མ་གྲོལ་ཅིང་སྟོང་ཉིད་ཀྱི་དོན་མ་རྟོགས་པ་དེ་སྲིད་དུ་སངས་རྒྱས་ཀྱིས་དངོས་སུ་རྗེས་སུ་བཟུང་ཡང་ཐར་པ་ཐོབ་མི་ནུས་པའི་ཕྱིར་ཏེ། མགོན་པོ་ཀླུ་སྒྲུབ་ཀྱིས། གང་དག་སྟོང་ཉིད་མི་ཤེས་པ། །དེ་དག་ཐར་པ་བསྟེན་མ་ཡིན། །འགྲོ་དྲུག་སྲིད་པའི་བརྩོན་རར་ནི། །རྨོངས་པ་དེ་དག་འཁོར་བར་འགྱུར། །ཞེས་གསུངས་ཤིང༌། འཕགས་པ་ལྷས་ཀྱང༌། དངོས་པོའི་འདུ་ཤེས་ཅན་ལ་ཐར་པ་མེད་ཅེས་བཤད་པའི་ཕྱིར་དང༌། གཞན་ཡང་མང་ངོ༌། །
2025-10-14 11:40:21,298 [INFO] Time taken to process commentary text: 1.93s
2025-10-14 11:40:21,298 [INFO] Processing commentary text: གོང་གི་ཕྲོ་ནི། བདེན་པར་གྲུབ་པའི་སེམས་ཅན་གང་ཡང་མྱང་འདས་ཐོབ་པ་མེད་པར་སེམས་བསྐྱེད་དགོས་པའི་རྒྱུ་མཚན་ལ་དེ་ཅིའི་ཕྱིར་ཞེ་ན། རབ་འབྱོར་ཞེས་བོས་ནས་གལ་ཏེ་བྱང་ཆུབ་སེམས་དཔའ་གང་སེམས་ཅན་ལ་སེམས་ཅན་དུ་བདེན་པར་གྲུབ་པའི་འདུ་ཤེས་འཇུག་ན། བྱང་ཆུབ་སེམས་དཔའ་དེ་བདག་མེད་རྟོགས་པའི་བྱང་ཆུབ་སེམས་དཔའ་ཞེས་མི་བྱའོ། །
2025-10-14 11:40:21,329 [INFO] Time taken to process commentary text: 0.03s
2025-10-14 11:40:21,329 [INFO] Processing commentary text: དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་གང་སེམས་ཅན་ལ་སེམས་ཅན་དུ་བདེན་པའི་འདུ་ཤེས་འཇུག་གམ། སྲོག་ཏུ་སྟེ་སྲོག་ལྡན་དུ་འདུ་ཤེས་འཇུག་གམ། །གང་ཟག་ཏུ་བདེན་པའི་འདུ་ཤེས་བདེན་འཛིན་སྐྱེ་ཞིང་འཇུག་ན་ནི། །དེ་བདེན་མེད་ཤེས་པའི་བྱང་སེམས་ཞེས་བྱར་མི་རུང་བའི་ཕྱིར་རོ། ། འཇུག་པ་ལས། དོན་དམ་སེམས་བསྐྱེད་རྒྱུད་ལ་མ་སྐྱེས་ན་དོན་དམ་པའི་བྱང་ཆུབ་སེམས་དཔའ་ཞེས་མི་བྱ་བར་གསུངས་པ་ནི་སྟོང་ཉིད་མངོན་སུམ་དུ་རྟོགས་མ་མྱོང་ན་དོན་དམ་པའི་བྱང་ཆུབ་སེམས་དཔའ་ཞེས་མི་བྱ་བའི་དོན་ཡིན་ལ། འདིར་ནི་ཚོགས་སྦྱོར་གཉིས་ན་བྱང་ཆུབ་སེམས་དཔའ་ཡོད་པས་དེའི་དབང་དུ་བྱས་ནས་བཤད་དོ། །
2025-10-14 11:40:21,415 [INFO] Time taken to process commentary text: 0.09s
2025-10-14 11:40:21,415 [INFO] Processing commentary text: སེམས་ཅན་ཞེས་པའི་སྒྲ་དོན་ནི་འཁོར་བར་ཀུན་ཏུ་གདུང་བའི་སེམས་པ་ཅན་དང༌། སྲོག་ནི་ཚེ་འདིའི་རིས་མཐུན་སྐལ་མཉམ་རྫོགས་པའི་བར་གནས་པ་དང༌། གང་ཟག་ནི་བག་ཆགས་དམན་པས་རྒྱུད་གང་ཞིང་འཁོར་བར་ཟག་པར་བྱེད་པའི་སྒོ་ནས་བརྗོད་ཅིང༌། འདིར་བདག་ཅེས་མ་བྱུང་ཡང་འོག་ཏུ་འབྱུང་བས་བདག་ནི་ངའོ་སྙམ་པའི་ངར་འཛིན་སྐྱེ་བའི་གཞིའི་དོན་ཏེ། བསླབ་བཏུས་མཆན་འགྲེལ་ལས་བཤད་དོ། །དེ་དག་ནི་ གང་ཟག་གི་མིང་གི་རྣམ་གྲངས་ཡིན་ཡང༌། གང་ཟག་ཡིན་ན་གོང་གི་སྒྲ་དོན་དེ་ཚང་བས་མ་ཁྱབ་ཅིང༌། སེམས་ཅན་དང་གང་ཟག་གཉིས་ལ་ཡང་ཁྱབ་ཆེ་ཆུང་ཡོད་དོ། །
2025-10-14 11:40:23,232 [INFO] Time taken to process commentary text: 1.82s
2025-10-14 11:40:23,232 [INFO] Processing commentary text: དེ་ལྟར་སེམས་བསྐྱེད་ནས་སྤྱོད་པ་ལ་སློབ་ཚུལ་ནི། སྦྱིན་པས་མཚོན་ནས་ཕར་ཕྱིན་གཞན་རྣམས་ལའང་སློབ་པར་སྟོན་པས་དང་པོ་སྦྱིན་པ་ནི། ཡང་རབ་འབྱོར་བྱང་ཆུབ་སེམས་དཔས་དངོས་པོ་ལ་མི་གནས་པར་སྦྱིན་པ་སྦྱིན་པར་བྱའོ་ཞེས་པའི་དངོས་པོ་ནི་སྦྱིན་བྱའི་དངོས་པོ་སྟེ་དེ་དང་སྦྱིན་པ་དང་གང་ལ་སྦྱིན་པའི་འཁོར་གསུམ་གྱི་དངོས་པོ་གསུམ་ལ་བདེན་ཞེན་གྱིས་མི་གནས་པར་སྦྱིན་པ་བྱེད་པའོ། ། དེ་ནི་བྱམས་སྨོན་ལས། དངོས་པོ་ཀུན་ལ་མི་གནས་པར། །སེར་སྣ་མ་མཆིས་སྦྱིན་གཏོང་ཤོག །ཅེས་དང༌། གང་གིས་སྦྱིན་པ་གང་ལ་སྦྱིན། །སྦྱིན་པ་ཇི་ལྟར་མི་དམིགས་པའི། །སྦྱིན་པ་ཞེས་གསུངས་པ་ལྟར་དང༌། དབུ་མ་འཇུག་པ་ལས།སྦྱིན་པ་སྦྱིན་བྱ་ལེན་པོ་གཏོང་བོས་སྟོང༌། །འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །གསུམ་པོ་དག་ལ་ཆགས་སྐྱེས་གྱུར་པ་དེ། ། འཇིག་རྟེན་ལ་ཡི་ཕ་རོལ་ཕྱིན་ཅེས་བསྟན། །ཞེས་སྦྱིན་པའི་འཁོར་གསུམ་བདེན་མེད་དུ་མངོན་སུམ་དུ་རྟོག་པའི་ཤེས་རབ་ཟིན་པའི་སྦྱིན་པ་དེ་འཇིག་རྟེན་ལས་འདས་པའི་སྦྱིན་པའི་ཕར་ཕྱིན་དང༌། དེས་མ་ཟིན་པའི་སྦྱིན་པ་འཇིག་རྟེན་པའི་ཕར་ཕྱིན་དུ་བཤད་དེ། སྔ་མ་འཕགས་པ་དང་ཕྱི་མ་སོ་སྐྱེ་ལ་ཡོད་པའོ། །ལམ་མ་ཞུགས་ན་སྦྱིན་པ་ཡོད་ཀྱང་སྦྱིན་པའི་ཕར་ཕྱིན་མེད་ཅིང་གཞན་ལྔ་ལའང་འདྲའོ། ། སྦྱིན་པ་སྦྱིན་པ་ལ་བརྩོན་པ་ལྟ་བུ་ནི་ཇི་ལྟར་གནས་པར་བྱ་ཞེས་པའི་དོན་དང༌། དེའི་འཁོར་གསུམ་ལ་བདེན་པར་མི་ཞེན་པ་ནི་ཇི་ལྟར་བསྒྲུབ་པར་བྱ་ཞེས་པའི་དོན་དང༌། བདེན་མེད་དུ་རྟོགས་པའི་བློ་ལ་སེམས་རྩེ་གཅིག་ཏུ་བྱེད་པ་ནི་སེམས་རབ་ཏུ་གཟུང་བར་བྱ་ཞེས་པའི་དོན་དུ་བཤད་དེ། ཕར་ཕྱིན་གཞན་ལའང་སྦྱར་བར་བྱའོ། །
2025-10-14 11:40:23,384 [INFO] Time taken to process commentary text: 0.15s
2025-10-14 11:40:23,384 [INFO] Processing commentary text: སྦྱིན་པའི་འཁོར་གསུམ་དུ་མ་ཟད་དངོས་པོ་གཞན་ཅི་ལ་ཡང་བདེན་པར་ཞེན་ཏེ་མི་གནས་པར་སྦྱིན་པ་བྱའོ། །
2025-10-14 11:40:23,388 [INFO] Time taken to process commentary text: 0.00s
2025-10-14 11:40:23,388 [INFO] Processing commentary text: ཅུང་ཟད་ཕྱེ་སྟེ་བཤད་པ་ནི་གཟུགས་ལ་དང་སྒྲ་དང་དྲི་དང་རོ་དང་རེག་བྱ་དང་ཆོས་ལ་ཡང་བདེན་ཞེན་གྱིས་མི་གནས་པར་སྦྱིན་པ་བྱའོ་ཞེས་པ་སྟེ།  གཟུགས་ནི་ཕྱི་རོལ་གྱི་གཟུགས་མིག་ཤེས་ཀྱི་ཡུལ་རྣམས་དང༌། སྒྲ་ནི་རྣ་བའི་ཡུལ། དྲི་ནི་སྣའི་ཡུལ། རོ་ནི་ལྕེའི་ཡུལ། རེག་བྱ་ནི་ལུས་ཀྱི་ཡུལ། ཆོས་ནི་ཡིད་ཀྱི་ཡུལ་ཏེ། ཇི་ལྟ་ཇི་སྙེད་པའི་ཆོས་ཐམས་ཅད་དོ། །
2025-10-14 11:40:23,433 [INFO] Time taken to process commentary text: 0.05s
2025-10-14 11:40:23,433 [INFO] Processing commentary text: རབ་འབྱོར་ཆོས་ཐམས་ཅད་ཐ་སྙད་བཏགས་པ་ཙམ་དུ་ཡོད་པ་མ་གཏོགས། རང་བཞིན་གྱི་གྲུབ་པ་རྡུལ་ཙམ་ཡང་མེད་པའི་ཕྱིར་རང་བཞིན་གྱི་གྲུབ་པར་འཛིན་པ་ནི་ཕྱིན་ཅི་ལོག་ཏུ་ཞེན་པ་ཡིན་པས། ཅི་ནས་ཀྱང་རང་བཞིན་གྱི་གྲུབ་པར་ཞེན་པའི་མཚན་མར་འཛིན་པའི་འདུ་ཤེས་ལ་བྱང་ཆུབ་སེམས་དཔས་གནས་པར་མི་བྱའོ། ། མཚན་མར་འཛིན་པ་ནི་བདེན་འཛིན་གྱི་མིང་གི་རྣམ་གྲངས་ཏེ། བདེན་འཛིན་གྱིས་བཅིངས་ན་སྐྱོན་ཆེ་བའི་དཔེ་འོག་ཏུ་འཆད་དོ། །བདེན་འཛིན་གྱིས་བཅིངས་པའི་སྦྱིན་སོགས་ལས་བསོད་ནམས་ཆེན་པོ་འབྱུང་མོད། བདེན་འཛིན་གྱིས་བཅིངས་པ་དང་བྲལ་བའི་སྒོ་ནས་སྦྱིན་སོགས་བསྒྲུབས་ན་བསོད་ནམས་ལྷག་པར་ཆེ་བར་ངེས་ཞེས་སྟོན་པ་ནི།
2025-10-14 11:40:23,529 [INFO] Time taken to process commentary text: 0.10s
2025-10-14 11:40:23,529 [INFO] Processing commentary text: དེ་ཅིའི་ཕྱིར་ཞེ་ན། རབ་འབྱོར་བྱང་ཆུབ་སེམས་དཔའ་གང་མི་གནས་པར་སྦྱིན་པ་སྦྱིན་པ་དེའི་བསོད་ནམས་ཀྱི་ཕུང་པོ་ཆེ་བའི་མཐའ་ཚད་ནི་གཞན་གྱིས་གཟུང་བར་སླ་བ་མིན་ཏེ་དཀའ་བའི་ཕྱིར་རོ། །
2025-10-14 11:40:23,543 [INFO] Time taken to process commentary text: 0.01s
2025-10-14 11:40:23,543 [INFO] Processing commentary text: དེའི་དཔེ་སྟོན་པ་ནི། ཤར་ལ་སོགས་པ་ཕྱོགས་བཅུའི་ནམ་མཁའི་ཚད་གཟུང་བ་སླ་བ་མ་ཡིན་པ་ལྟ་བུ་སྟེ། རབ་འབྱོར་དེ་བཞིན་དུ་ཞེས་སོགས་ཀྱིས་དཔེ་བསྟན་པའི་དོན་བསྡུས་སོ། །སྦྱིན་སོགས་བསོད་ནམས་ཀྱི་ཚོགས་ལས་སངས་རྒྱས་ཀྱི་གཟུགས་སྐུ་འགྲུབ་པར་འགྱུར་ཞིང༌། གཟུགས་ཀྱི་སྐུ་ནི་མཚན་དཔེས་བརྒྱན་པའོ། །
2025-10-14 11:40:23,580 [INFO] Time taken to process commentary text: 0.04s
2025-10-14 11:40:23,580 [INFO] Processing commentary text: རབ་འབྱོར་འདི་ཅི་སྙམ་དུ་སེམས་ཞེས་པ་ནི། རབ་འབྱོར་ཁྱོད་ཀྱིས་དོན་འདི་ལ་ཇི་ལྟར་ཡིན་སྙམ་དུ་སེམས་པ་སྟེ་བསམ། དེ་བཞིན་གཤེགས་པའི་གཟུགས་ཀྱི་སྐུ་རྣམ་པ་གཉིས་ནི་མཚན་དཔེ་ཕུན་སུམ་ཚོགས་པ་དང་ལྡན་པ་ཡིན་མོད། འོན་ཀྱང་མཚན་དཔེ་ཕུན་སུམ་ཚོགས་པ་ཡོད་པ་དེ་ཙམ་གྱིས་དེ་བཞིན་གཤེགས་པར་ལྟ་བ་སྟེ་འདོད་པར་བྱ་བ་ཡིན་སྙམ་མམ་ཞེས་དྲིས་པ་ན། རབ་འབྱོར་གྱིས་བཅོམ་ལྡན་འདས་དེ་ནི་དེ་ལྟར་བལྟ་བ་མ་ལགས་སོ་ཞེས་གསོལ་ཏེ།
2025-10-14 11:40:23,657 [INFO] Time taken to process commentary text: 0.08s
2025-10-14 11:40:23,657 [INFO] Processing commentary text: ཅུང་ཟད་དབྱེ་བ་ནི་མཚན་དཔེ་ཕུན་སུམ་ཚོགས་པ་ཡོད་པ་དེ་ཙམ་གྱིས་དེ་བཞིན་གཤེགས་པར་བལྟ་བར་མི་བགྱིད་དེ།  དེ་ཅིའི་སླད་དུ་ཞེ་ན། དེ་བཞིན་གཤེགས་པས་གཟུགས་ཀྱི་སྐུའི་མཚན་དཔེ་ཕུན་སུམ་ཚོགས་པ་གང་གསུངས་པ་དེ་ཉིད་ཀུན་རྫོབ་ཏུ་སྒྱུ་མ་ལྟར་ཡོད་པར་གསུངས་ཀྱི། དོན་དམ་པར་མཚན་དཔེ་ཕུན་སུམ་ཚོགས་པ་མ་མཆིས་པའི་ལན་དུའོ་ཞེས་གསོལ་ཏེ། །གཟུགས་སྐུའི་མཚན་དཔེ་རྣམས་ནི་རི་མོས་བྲིས་པའི་གཟུགས་བརྙན་ལྟར་རྐྱེན་ཚོགས་པ་ལས་བྱུང་བའི་ཀུན་རྫོབ་བརྫུན་པའི་གནས་ཚུལ་ཡིན་གྱི། བདེན་པའི་རང་བཞིན་མིན་ནོ་ཞེས་སྟོན་པ་ནི།
2025-10-14 11:40:23,781 [INFO] Time taken to process commentary text: 0.12s
2025-10-14 11:40:23,781 [INFO] Processing commentary text: བཅོམ་ལྡན་འདས་ཀྱིས་རབ་འབྱོར་ལ་ཅི་ཙམ་དུ་མཚན་ཕུན་སུམ་ཚོགས་པ་དེ་ཙམ་དུ་བརྫུན་ནོ་ཞེས་གསུངས། །
2025-10-14 11:40:23,787 [INFO] Time taken to process commentary text: 0.00s
2025-10-14 11:40:23,787 [INFO] Processing commentary text: འོ་ན་མི་བརྫུན་པ་གང་ཞེ་ན། ཇི་ཙམ་དུ་མཚན་དཔེ་ཕུན་སུམ་ཚོགས་པ་རྣམས་བདེན་པར་མེད་པ་དེ་ཙམ་ནི་མི་བརྫུན་ཞིང་བདེན་ཏེ།
2025-10-14 11:40:23,795 [INFO] Time taken to process commentary text: 0.01s
2025-10-14 11:40:23,795 [INFO] Processing commentary text: དེ་ལྟར་དེ་བཞིན་གཤེགས་པ་ལ་བདེན་པར་གྲུབ་པའི་མཚན་དང་མཚན་མ་མེད་པར་བལྟ་བར་བྱའོ། །འདིས་གཟུགས་སྐུ་ལ་མཐའ་གཉིས་སེལ་ཏེ། །གཟུགས་སྐུ་དང་དེའི་མཚན་དཔེ་རྣམས་ཀུན་རྫོབ་བརྫུན་པའི་སྟོང་ཚུལ་དུ་ཡོད་པས་སྐུར་འདེབས་སེལ་ཞིང༌།བདེན་གྲུབ་ཀྱི་མཚན་དང་མཚན་མ་མེད་པར་བསྟན་པས་སྒྲོ་འདོགས་ཀྱི་མཐའ་སེལ་བའི་ཕྱིར་རོ། །དེའི་སྔ་མས་གཟུགས་སྐུ་དང་ཕྱི་མས་ཆོས་ཀྱི་སྐུ་བསྟན་ཏེ་ངོ་བོ་ཉིད་སྐུ་གཙོ་ཆེའོ། །དེ་ལྟ་བུའི་ཆོས་གཟུགས་ཀྱི་སྐུ་བཤད་པའི་མདོ་འདི་ལ་ཡིད་ཆེས་ཤིང་མོས་པའི་སེམས་ཅན་མ་འོངས་པ་འབྱུང་ངམ་ཞེས་པ་ནི།
2025-10-14 11:40:23,944 [INFO] Time taken to process commentary text: 0.15s
2025-10-14 11:40:23,944 [INFO] Processing commentary text: རབ་འབྱོར་གྱིས་བཅོམ་ལྡན་འདས་མ་འོངས་པའི་དུས་ལྔ་བརྒྱའི་མཐའ་མ་ལ་དམ་པའི་ཆོས་རབ་ཏུ་རྣམ་པར་འཇིག་པར་འགྱུར་བ་ན་སོགས་ཏེ།
2025-10-14 11:40:23,951 [INFO] Time taken to process commentary text: 0.01s
2025-10-14 11:40:23,951 [INFO] Processing commentary text: ལན་དུ་བཅོམ་ལྡན་འདས་ཀྱིས་རབ་འབྱོར་ཁྱོད་དེ་སྐད་མ་ཟེར་ཅིག་ཅེས་པ་ནི་ཁྱོད་མ་འོངས་པ་ན་དེ་ལྟ་བུའི་གང་ཟག་འབྱུང་མི་འབྱུང་ལ་དོགས་པ་མ་ཟ་ནས་མ་འདྲི་ཤིག་ཅེས་པའི་དོན་ནོ། །
2025-10-14 11:40:23,973 [INFO] Time taken to process commentary text: 0.02s
2025-10-14 11:40:23,973 [INFO] Processing commentary text: རབ་འབྱོར་མ་འོངས་པའི་དུས་སུ་དམ་པའི་ཆོས་འཇིག་པར་འགྱུར་བའི་ཚེ་ན་ཡང༌།བྱང་ཆུབ་སེམས་དཔའ་ཆེན་པོ་ལྷག་པ་ཚུལ་ཁྲིམས་ཀྱི་བསླབ་པ་དང་ལྡན་པ་དང༌། ལྷག་པ་ཏིང་ངེ་འཛིན་གྱི་བསླབ་པའི་ཡོན་ཏན་དང་ལྡན་པ་དང༌། ལྷག་པ་ཤེས་རབ་ཀྱི་བསླབ་པ་སྟེ་བསླབ་པ་གསུམ་དང་ལྡན་པ་དག་ངེས་པར་འབྱུང་སྟེ།
2025-10-14 11:40:24,023 [INFO] Time taken to process commentary text: 0.05s
2025-10-14 11:40:24,023 [INFO] Processing commentary text: བྱང་ཆུབ་སེམས་དཔའ་ཆེན་པོ་དེ་དག་ཀྱང་སྔོན་སངས་རྒྱས་གཅིག་ཙམ་ལ་བསྙེན་བཀུར་ཞིང་དགེ་བའི་རྩ་བ་བསྐྱེད་པ་མ་ཡིན་གྱི། སངས་རྒྱས་འབུམ་ཕྲག་དུ་མ་ལ་བསྙེན་བཀུར་ཞིང་དགེ་རྩ་བསྐྱེད་པ་ཡིན་པར་ངས་མཁྱེན་ཏོ་ཞེས་པའོ། །ཀཱ་ཤཱིས་ལྔ་བརྒྱ་མཐའ་མ་ཞེས་བྱ་བ་ལ་བརྒྱ་ཕྲག་ལྔའི་ཚོགས་ནི་ལྔ་བརྒྱ་སྟེ། བཅོམ་ལྡན་འདས་ཀྱི་བསྟན་པ་ལྔ་བརྒྱ་ཕྲག་ལྔའི་བར་དུ་གནས་ཞེས་གྲགས་པས་ཞེས་བཤད་པའི་ལྔ་བརྒྱ་ཕྲག་ལྔ་ནི་ལོ་ཉིས་སྟོང་ལྔ་བརྒྱའི་བར་དུ་བསྟན་པ་གནས་ཞེས་པའོ། །
2025-10-14 11:40:24,150 [INFO] Time taken to process commentary text: 0.13s
2025-10-14 11:40:24,150 [INFO] Processing commentary text: བསྟན་པའི་གནས་ཚད་ལ་མདོ་དང་དགོངས་འགྲེལ་དག་ལས་བཤད་ཚུལ་མི་འདྲ་བ་མང་སྟེ། བ་པའི་བསྟན་པ་ལོ་སྟོང་དང་ཉིས་སྟོང་དང་ཉིས་སྟོང་ལྔ་བརྒྱ་དང་ལྔ་སྟོང་དུ་གནས་པར་བཤད་པའང་ཡོད་དེ་དགོངས་པ་ནི་མི་འགལ་ལོ། ། མི་འགལ་བའི་ཚུལ་ནི་འགའ་ཞིག་འབྲས་བུ་དང་སྒྲུབ་པའི་དུས་དང་འགའ་ཞིག་ནི་ལུང་གི་དུས་ལ་དགོངས་ཤིང༌། ལ་ལ་ནི་འཕགས་ཡུལ་གྱི་དབང་དུ་མཛད་པར་མངོན་ནོ། །དེ་ལྟ་བུའི་བྱང་ཆུབ་སེམས་དཔའ་ནི་འཕགས་ཡུལ་གྱི་འཛམ་གླིང་རྒྱན་དྲུག་ལྟ་བུ་སོགས་དང༌། བོད་དུ་ནི་ས་པཎ་དང་བུ་སྟོན་དང་རྗེ་ཡབ་སྲས་ལྟ་བུའོ། །
2025-10-14 11:40:26,027 [INFO] Time taken to process commentary text: 1.88s
2025-10-14 11:40:26,028 [INFO] Processing commentary text: དེའི་ཚེ་སེམས་ཅན་གང་དག་འདི་ལྟ་བུའི་མདོ་སྡེ་ཤེར་ཕྱིན་སྟོན་པའི་གཞུང་རྣམས་ལ་ཐོས་བསམ་གྱི་དད་པ་མང་པོ་ལྟ་ཅི་སེམས་དང་བ་གཅིག་ཙམ་ཞིག་རྙེད་ཅིང་བསྐྱེད་པར་འགྱུར་བའི་སེམས་ཅན་དེ་རྣམས་ནི།
2025-10-14 11:40:26,052 [INFO] Time taken to process commentary text: 0.02s
2025-10-14 11:40:26,052 [INFO] Processing commentary text: ད་ལྟ་ནས་དེ་བཞིན་གཤེགས་པས་མཁྱེན་ཅིང་གཟིགས་ཏེ་སེམས་ཅན་དེ་དག་གིས་བསོད་ནམས་ཀྱི་ཕུང་པོ་དཔག་ཏུ་མེད་པ་བསྐྱེད་ཅིང་སྡུད་པར་འགྱུར་རོ། །མཁྱེན་པ་ནི་བསམ་པ་དང་གཟིགས་པ་ནི་གཟུགས་ལ་སོགས་པའོ། །
2025-10-14 11:40:26,081 [INFO] Time taken to process commentary text: 0.03s
2025-10-14 11:40:26,082 [INFO] Processing commentary text: རྒྱུ་མཚན་དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་དེ་དག་ནི་བདག་དང་སེམས་ཅན་དང་སྲོག་དང་གང་ཟག་ཏུ་བདེན་པར་འཛིན་པའི་འདུ་ཤེས་མངོན་འགྱུར་བ་འཇུག་པར་མི་འགྱུར་བའི་ཕྱིར་རོ། །བདག་དང་གང་ཟག་སོགས་ཀྱི་སྒྲ་དོན་ནི་གོང་དུ་བཤད་པ་ལྟར་ཏེ། ཀཱ་ཤཱིས་ནི་ངའོ་སྙམ་དུ་བདག་ཡོད་པར་འཛིན་པ་ནི་བདག་ཏུ་འདུ་ཤེས་པའོ། ། བདག་གིར་ཡོད་པར་འཛིན་པ་ནི་སེམས་ཅན་དུ་འདུ་ཤེས་པའོ། ། བདག་དེ་ཉིད་ཀྱི་ཚེ་ཇི་སྲིད་གནས་ཀྱི་བར་ཡོངས་སུ་འཛིན་པ་ནི་སྲོག་ཏུ་འདུ་ཤེས་པའོ། །ཡང་དང་ཡང་དུ་འགྲོ་བ་དག་ཏུ་འགྲོ་བར་འཛིན་པ་ནི་གང་ཟག་ཏུ་འཛིན་པའོ་ཞེས་བཤད་དོ། །བདག་གིར་འཛིན་པའི་དོན་སྔ་མ་དང་ཅུང་མི་འདྲའོ། །དེ་ལྟ་བུའི་འདུ་ཤེས་རགས་པ་མི་འཇུག་པ་ནི་བདག་མེད་རྟོགས་པའི་སྐབས་ལ་དགོངས་སོ། །
2025-10-14 11:40:26,281 [INFO] Time taken to process commentary text: 0.20s
2025-10-14 11:40:26,281 [INFO] Processing commentary text: དེ་རྣམས་བདག་ཏུ་སོགས་བདེན་ཞེན་གྱིས་མི་འཇུག་པར་མ་ཟད། གཟུགས་སོགས་ལ་ཐ་སྙད་དུ་ཆོས་སུ་བདེན་པར་འདུ་ཤེས་པ་དང༌།ཆོས་སུ་མེད་པར་ཡང་བདེན་ཞེན་གྱི་འདུ་ཤེས་མི་འཇུག་སྟེ།
2025-10-14 11:40:26,304 [INFO] Time taken to process commentary text: 0.02s
2025-10-14 11:40:26,304 [INFO] Processing commentary text: དེ་དག་ནི་དེ་ལྟ་བུའི་འདུ་ཤེས་ཡོད་པ་དང་འདུ་ཤེས་མེད་པར་ཡང་འཇུག་པར་མི་འགྱུར་རོ། །རྣམ་པ་གཅིག་ཏུ་ནི་གཟུགས་ལ་སོགས་པ་ཀུན་རྫོབ་པའི་ཆོས་དང༌། ཀུན་རྫོབ་པའི་ཆོས་རྣམས་བདེན་པར་མེད་པ་ལའང་བདེན་ཞེན་གྱི་འདུ་ཤེས་མི་འཇུག་པའི་དོན་དུ་བཤད་ཀྱང་རུང་སྟེ། འདུ་ཤེས་དེ་ལྟར་འཇུག་ན་སྐྱོན་དུ་འགྱུར་བ་ནི། ཆོས་སུ་འདུ་ཤེས་འཇུག་ན་ཡང་སོགས་དང༌། ཆོས་བདག་མེད་པར་འདུ་ཤེས་འཇུག་ན་ཡང་ཞེས་སོགས་དང་འབྲེལ་ལོ། །
2025-10-14 11:40:26,430 [INFO] Time taken to process commentary text: 0.13s
2025-10-14 11:40:26,430 [INFO] Processing commentary text: ཡང་ཆོས་ཀྱང་ལོག་པར་གཟུང་བར་མི་བྱ་སྟེ། ཆོས་མ་ཡིན་པ་ཡང་མི་བཟུང་བའི་ཕྱིར་རོ་ཞེས་པའི་ཆོས་ནི་ལུང་གི་དམ་པའི་ཆོས་བདེན་ཞེན་གྱིས་ལོག་པར་མི་བཟུང་བ་དང༌། ཆོས་མ་ཡིན་པ་ནི་དམ་པའི་ཆོས་མ་ཡིན་པ་མུ་སྟེགས་ཀྱི་གཞུང་སོགས་མི་བཟུང་བར་བཤད་པ་ལྟར་ན་དཔྱད་དགོས་པར་སྣང་ངོ༌། །
2025-10-14 11:40:26,484 [INFO] Time taken to process commentary text: 0.05s
2025-10-14 11:40:26,484 [INFO] Processing commentary text: རྒྱུ་མཚན་དེ་བས་ན་དེ་བཞིན་གཤེགས་པས་ཚུལ་དེ་ལ་དགོངས་ནས་ལུང་གི་ཆོས་ཀྱི་རྣམ་གྲངས་འདི་གྲུ་གཟིངས་ལྟ་བུ་སྟེ་གྲུ་གཟིངས་ནི་ཆུའི་ཕ་རོལ་ཏུ་ཕྱིན་པ་ན་མི་དགོས་པར་ཤེས་པ་ལྟ་བུ་མཐར་ཕྱིན་པའི་འཕགས་པ་རྣམས་ཀྱིས་ནི།འབྲས་བུ་ཐོབ་བྱེད་ཀྱི་ཐབས་ལུང་གི་ཚོགས་ལྟ་བུའི་ཆོས་རྣམས་ཀྱང་འབྲས་བུ་ཐོབ་པའི་ཚེ་འདོར་ཞིང་སྤང་བར་བྱ་ན། དམ་པའི་ཆོས་མ་ཡིན་པ་རྣམས་འདོར་བ་གཞིར་བཅས་ཏེ་ལྟ་ཅི་སྨོས་སོ་ཞེས་གསུངས་སོ། །དེ་ནི་འབྲས་བུ་ཐོབ་པའི་ཚེ་དགོས་པ་གྲུབ་ཟིན་པས་ལུང་དེ་ལྟ་བུ་རང་དོན་དུ་དགོས་པ་མེད་པ་དང༌། དེ་ལ་རག་མ་ལས་པའི་དོན་ནོ། །
2025-10-14 11:40:26,704 [INFO] Time taken to process commentary text: 0.22s
2025-10-14 11:40:26,705 [INFO] Processing commentary text: ཡང་བཅོམ་ལྡན་འདས་ཀྱིས་རབ་འབྱོར་ལ་དེ་བཞིན་གཤེགས་པས་ཆོས་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པའི་སངས་རྒྱས་པའི་ཆོས་དང་གསུངས་པའི་ཆོས་དེ་གང་ཡང་ཡོད་ཅིང་བསྟན་ནམ་སྙམ་དུ་སེམས་སམ་ཞེས་གསུངས་པ་ན།
2025-10-14 11:40:26,748 [INFO] Time taken to process commentary text: 0.04s
2025-10-14 11:40:26,748 [INFO] Processing commentary text: རབ་འབྱོར་གྱིས་ལན་དུ་བདག་གིས་བཅོམ་ལྡན་འདས་ཀྱིས་གསུངས་པའི་དོན་འཚལ་བ་སྟེ་གོ་ཞིང་ཤེས་པ་ལྟར་ན། དོན་དམ་པར་སངས་རྒྱས་པ་དང་བསྟན་པའི་ཆོས་གང་ཡང་མ་མཆིས་སོ། །
2025-10-14 11:40:26,778 [INFO] Time taken to process commentary text: 0.03s
2025-10-14 11:40:26,779 [INFO] Processing commentary text: རྒྱུ་མཚན་ནི་དེ་ཅིའི་སླད་དུ་ཞེ་ན། དེ་བཞིན་གཤེགས་པས་ཐ་སྙད་དུ་རང་གིས་མངོན་དུ་བྱས་ཤིང༌། མངོན་པར་རྫོགས་པར་སངས་རྒྱས་པའམ། ཐ་སྙད་དུ་ཆོས་བསྟན་པའོ་ཞེས་བཤད་ཀྱང་དོན་དམ་པར་སངས་རྒྱས་པ་དང་དེས་བསྟན་པའི་ཆོས་དེ་གང་ཡང་མེད་ཅིང་དེ་དག་གི་བདེན་སྟོང་ཆོས་ཉིད་དེ་འཕགས་པའི་མཉམ་བཞག་གི་གཟིགས་ངོ་ན།ཡོད་པ་ལྟར་ཐ་སྙད་པའི་བློ་དོན་མཐུན་གྱིས་གཟུང་དུ་མ་མཆིས། ཚིག་གིས་སྤྲོས་མེད་ཀྱི་ཚུལ་དུ་བརྗོད་དུ་མ་མཆིས་ཏེ།
2025-10-14 11:40:26,939 [INFO] Time taken to process commentary text: 0.16s
2025-10-14 11:40:26,939 [INFO] Processing commentary text: དེ་དག་ནི་དོན་དམ་པར་ཆོས་ཀྱང་མ་ལགས། ཐ་སྙད་དུ་ཆོས་མ་མཆིས་པ་སྟེ་མེད་པ་ཡང་མ་ལགས་པའི་སླད་དུ་སྟེ་དེའི་ཕྱིར་རོ། །
2025-10-14 11:40:26,950 [INFO] Time taken to process commentary text: 0.01s
2025-10-14 11:40:26,950 [INFO] Processing commentary text: རྒྱུ་མཚན་དེ་ཅིའི་སླད་དུ་ཞེ་ན། འཕགས་པའི་གང་ཟག་རྣམས་ནི་ཆོས་ཐམས་ཅད་རང་བཞིན་གྱིས་སྟོང་པ་འདུས་མ་བྱས་ཀྱི་ཆོས་ཉིད་མངོན་སུམ་དུ་རྟོགས་མྱོང་བས་རབ་ཏུ་ཕྱེ་བ་སྟེ་བཞག་པའི་སླད་དུའོ་ཞེས་ཞུས་སོ། །འདི་དག་ནི་འཕགས་པའི་མཉམ་བཞག་ཡེ་ཤེས་ཀྱི་གཟིགས་ངོར་སྤྲོས་པ་དང་བྲལ་བ་ལ་དགོངས་སོ། །
2025-10-14 11:40:27,051 [INFO] Time taken to process commentary text: 0.10s
2025-10-14 11:40:27,051 [INFO] Processing commentary text: དེ་བཞིན་གཤེགས་པ་རྣམས་ནི་ཐ་སྙད་དུ་སངས་རྒྱས་པར་འདོད་དགོས་མོད། དོན་དམ་པར་སངས་མ་རྒྱས་པ་ནི། གོང་དུ་བརྗོད་པ་ལྟར་དེ་བཞིན་གཤེགས་པ་ཡང་རང་གི་ཕུང་པོ་ལ་བརྟེན་ནས་བཏགས་པ་ཙམ་མ་གཏོགས། རང་གི་ཟག་མེད་ཀྱི་ཕུང་པོ་རེ་རེ་བ་དང་ཚོགས་པ་དང་དེ་ལས་ངོ་བོ་ཐ་དད་པ་གང་ཡང་དེ་བཞིན་གཤེགས་པ་མིན་ཏེ། མགོན་པོ་ཀླུ་སྒྲུབ་ཀྱིས་རྩ་བ་ཤེས་རབ་ཀྱི་རབ་བྱེད་ཉེར་གཉིས་པ་ལས། དེ་བཞིན་གཤེགས་པ་ཕུང་པོ་མིན། །ཕུང་པོ་ལས་གཞན་མ་ཡིན་ཏེ། །དེ་ལ་ཕུང་པོ་དེར་དེ་མེད། །དེ་བཞིན་གཤེགས་པ་ཕུང་ལྡན་མིན། །དེ་བཞིན་གཤེགས་པ་གང་ཞིག་ཡོད། །ཅེས་དང༌། ཕུང་པོ་རྣམས་ལ་མ་བརྟེན་པར། །དེ་བཞིན་གཤེགས་པ་འགའ་ཡང་མེད། །ཅེས་གསུངས་ཏེ། འདིར་གཞུང་གི་རྐང་པ་དང་པོ་གཉིས་སུ་བྱས་པ་ནི་གོ་བདེ་བའི་ཆེད་དོ། །དེ་ལྟར་ན་དེ་འཚང་རྒྱ་བ་དང་རྒྱས་པ་ཐ་སྙད་དུ་ཡོད་ཀྱང་རང་བཞིན་གྱིས་མེད་དེ་མཚོན་ཙམ་མོ། །
2025-10-14 11:40:29,154 [INFO] Time taken to process commentary text: 2.10s
2025-10-14 11:40:29,154 [INFO] Processing commentary text: དེས་ཆོས་བསྟན་པ་ཡང་རང་བཞིན་གྱི་མེད་ཚུལ་ནི་གསང་བ་བསམ་གྱིས་མི་ཁྱབ་པའི་མདོ་ལས། དེ་བཞིན་གཤེགས་པས་ཐ་ན་ཡིག་འབྲུ་གཅིག་ཀྱང་མ་གསུངས་སོ། །གསུང་བར་མི་འགྱུར་རོ། ། ཞེས་པའི་དོན་རྩ་ཤེས་རབ་བྱེད་ཉེར་ལྔ་པ་ལས། སྤྲོས་པ་ཉེར་ཞི་ཞི་བ་དང༌། །དམིགས་པ་ཐམས་ཅད་ཉེར་ཞི་ཞིང༌། །སངས་རྒྱས་རྣམས་ཀྱིས་གང་དུ་ཡང༌། །སུ་ལའང་ཆོས་འགའ་མ་བསྟན་ཏོ། །ཞེས་པའི་འགྲེལ་པར་རྗེས། སངས་རྒྱས་བཅོམ་ལྡན་འདས་མྱ་ངན་ལས་འདས་པ་སྤྲོས་པ་ཐམས་ཅད་ཉེ་བར་ཞི་ཞིང་ཞི་བའི་ངོ་བོ་ལ་མཚན་མར་མི་གནས་པའི་ཚུལ་གྱིས་གནས་པ་དེའི་ཚེ། མཚན་མར་འཛིན་པའི་དམིགས་པ་ཐམས་ཅད་ཉེ་བར་ཞི་ཞིང་མི་དམིགས་པའི་ཕྱིར་དེའི་དབང་དུ་བྱས་ན་སངས་རྒྱས་རྣམས་ཀྱིས་ནི་ལྷ་ཡུལ་ལམ་མི་ཡུལ་གང་དུ་ཡང་ཀུན་ནས་ཉོན་མོངས་སམ་རྣམ་པར་བྱང་བའི་ཆོས་འགའ་ཡང་མ་བསྟན་ཏོ། །ཞེས་དང༌། སངས་རྒྱས་ཀྱིས་སུ་ལའང་ཆོས་མ་བསྟན་ན་གསུང་རབ་ཀྱི་ཐ་སྙད་སྣ་ཚོགས་པ་འདི་དག་མངོན་པ་ཇི་ལྟར་འགྱུར་ཞེ་ན། སྟོན་པས་ཁོ་བོ་ཅག་ལ་ཆོས་བསྟན་ཏོ་ཞེས་པ་འདི་ནི་གདུལ་བྱ་མ་རིག་པའི་གཉིད་དང་ལྡན་པའི་རྨི་ལམ་རྨི་བཞིན་པ་རྣམས་ཀྱི་རང་གི་རྣམ་རྟོག་ལས་བྱུང་བ་ཡིན་ནོ། །ཞེས་གསུངས་ཤིང༌། འཕགས་པ་ནམ་མཁའ་མཛོད་ཀྱིས་ཞུས་པའི་མདོ་ལས་ཀྱང་འབྱུང་སྟེ་རྟོགས་དཀའ་བའི་གནས་སོ། །འདིར་བཤད་པ་ལྟར་འོག་ནས་ཀྱང་སངས་རྒྱས་ཀྱིས་ཆོས་མ་བསྟན་ཞེས་གསུངས་པའི་དོན་ཡང་ཤེས་པར་བྱའོ། ། མདོར་ན་ཆོས་ཀྱང་མ་ལགས་ཞེས་པས་རྟག་པའི་མཐའ་དང༌། ཆོས་མ་མཆིས་པ་མ་ལགས་ཞེས་པས་ཆད་པའི་མཐའ་བཀག་པ་སྟེ། སྒྲོ་སྐུར་གྱི་མཐའ་གཉིས་སྤངས་ནས་འཕགས་པའི་གང་ཟག་རྣམས་ཞེས་སོགས་ཀྱིས་ཐ་སྙད་དུ་འཕགས་པའི་གང་ཟག་ཆེན་པོ་དག་གིས་འདུས་བྱས་ཀྱི་ཆོས་ཉིད་མངོན་དུ་རྟོགས་ཤིང་མྱང་འདས་མངོན་དུ་བྱས་པར་འཇོག་ཅེས་གསུངས་པའོ། །
2025-10-14 11:40:32,137 [INFO] Time taken to process commentary text: 2.98s
2025-10-14 11:40:32,137 [INFO] Processing commentary text: དེ་ལྟར་སངས་རྒྱས་པ་དང་ཆོས་བསྟན་པ་སོགས་ཆོས་ཐམས་ཅད་དོན་དམ་པར་མེད་ཀྱང་ཐ་སྙད་དུ་ཡོད་པས་སྦྱིན་པ་བྱིན་པ་ལས་བསོད་ནམས་ཆེན་པོ་འབྱུང་མོད། དེ་ལས་ཀྱང་ཆོས་འདི་ལ་ཐོས་བསམ་སྒོམ་པའི་ཉམས་ལེན་བྱས་པའི་བསོད་ནམས་ལྷག་པར་ཆེའོ་ཞེས་སྟོན་པ་ནི།
2025-10-14 11:40:32,480 [INFO] Time taken to process commentary text: 0.34s
2025-10-14 11:40:32,480 [INFO] Processing commentary text: བཅོམ་ལྡན་འདས་ཀྱིས་རབ་འབྱོར་ལ་ཁྱོད་འདི་སྙམ་དུ་སེམས།
2025-10-14 11:40:32,483 [INFO] Time taken to process commentary text: 0.00s
2025-10-14 11:40:32,483 [INFO] Processing commentary text: རིགས་ཀྱི་བུ་དང་བུ་མོ་གང་ལ་ལ་ཞིག་གིས། ཇི་སྐད་དུ་མཛོད་ལས། གླིང་བཞི་པ་དང་ཉི་ཟླ་དང༌། །རི་རབ་དང་ནི་འདོད་ལྷ་དང༌། །ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་གཉིས་པ། །བར་མའི་འཇིག་རྟེན་ཁམས་ཡིན་ནོ། །དེ་སྟོང་ལ་ནི་སྟོང་གསུམ་མོ། །ཞེས་འབྱུང་བ་ལྟར།
2025-10-14 11:40:32,584 [INFO] Time taken to process commentary text: 0.10s
2025-10-14 11:40:32,584 [INFO] Processing commentary text: སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གསེར་དང་དངུལ་དང་ཤེལ་དང་བཻཌཱུརྱ་དང་རྡོའི་སྙིང་པོ་དང་སྤུག་དང་མུ་ཏིག་དམར་པོ་སྟེ་རིན་པོ་ཆེ་སྣ་བདུན་གྱིས་གང་བར་བྱས་ཏེ། གཞན་ལ་སྦྱིན་པ་བྱིན་ན་བསོད་ནམས་ཀྱི་ཕུང་པོ་མང་དུ་བསྐྱེད་དམ་དྲིས་པས།
2025-10-14 11:40:32,642 [INFO] Time taken to process commentary text: 0.06s
2025-10-14 11:40:32,642 [INFO] Processing commentary text: ལན་དུ་རབ་འབྱོར་གྱིས་བསོད་ནམས་ཀྱི་ཕུང་པོ་མང་བར་ཞུས་ཤིང་བསོད་ནམས་ཀྱི་ཕུང་པོ་དེ་ཡང་རྨི་ལམ་དང་སྒྱུ་མ་ལྟ་བུར་ཐ་སྙད་ཙམ་དུ་ཡོད་པར་འཇོག་ལགས་ཀྱི། བསོད་ནམས་ཀྱི་ཕུང་པོ་དེ་ཉིད་དོན་དམ་པར་ཕུང་པོར་གྲུབ་པ་མ་མཆིས་ཤིང༌། ཐ་སྙད་དུ་དེ་བཞིན་གཤེགས་པས་དེ་ལ་བསོད་ནམས་ཀྱི་ཕུང་པོ། །བསོད་ནམས་ཀྱི་ཕུང་པོ་ཞེས་ཐ་སྙད་མཛད་ཅིང་གསུངས་སོ་ཞེས་གསོལ། ། འདིས་ནི་ལས་དཀར་ནག་སྔར་བྱས་པ་དང་ཕྱིས་བྱེད་པར་འགྱུར་བའི་འདས་པ་འགག་ཤིང་མ་འོངས་པ་ད་ལྟ་མ་བྱུང་བས་མེད་ཀྱང༌། སྤྱིར་ཡོད་པར་འདོད་དགོས་ཤིང་དེ་ཉིད་བྱེད་པ་པོའི་སེམས་རྒྱུད་དང་འབྲེལ་བ་ལས་འབྲས་བུ་འབྱུང་བར་འདོད་དགོས་ཚུལ་ལ་སོགས་བསྟན་ཏེ་ཅུང་དཀའ་བའི་གནས་ཡིན་ནོ། །
2025-10-14 11:40:32,895 [INFO] Time taken to process commentary text: 0.25s
2025-10-14 11:40:32,896 [INFO] Processing commentary text: ཚིགས་སུ་བཅད་པ་ཞེས་འབྱུང་བ་ནི་འདི་བོད་སྐད་དུ་ཚིགས་བཅད་མ་ཡིན་ཀྱང་ལེགས་སྦྱར་གྱི་སྐད་ལ་ཚིགས་བཅད་དུ་བསྒྲིག་རྒྱུ་ཡོད་པ་ལ་དགོངས་པའོ། །བཟུང་བ་ནི་ཚིག་བློ་ལ་བཟུང་བ་དང༌། གླེགས་བམ་ལག་ཏུ་ཡོད་པ་ལའང་བྱར་རུང་ཞིང་ཁ་ཏོན་བྱེད་པ་དང༌། ཡང་དག་པར་འཆད་པ་ནི་ཚིག་བརྗོད་ཅིང་ལེགས་པར་འཆད་པ་དང༌། སྟོན་པ་ནི་དོན་ལེགས་པར་སྟོན་པ་ལ་བཤད་ཅིང་དེ་ནི་གཙོ་ཆེ་བའི་དབང་དུ་མཛད་པའོ། །དེ་ལྟར་བཟུང་བ་སོགས་བྱས་ན་དེ་ལས་བསོད་ནམས་ཀྱི་ཕུང་པོ་ཆེས་གྲངས་མེད་ཅིང་དཔག་ཏུ་མེད་པ་ཞིག་བསྐྱེད་དོ། ། རྒྱུ་མཚན་ནི། ཟང་ཟིང་གི་སྦྱིན་པ་བྱིན་པ་ལས་ཆོས་ཀྱི་སྦྱིན་པ་བྱིན་པ་ཕན་ཡོན་ལྷག་པར་ཆེ་ཞིང༌། དེར་མ་ཟད། ཡང་དག་པར་རྫོགས་པའི་སངས་རྒྱས་ཀྱི་བྱང་ཆུབ་ནི་གཞུང་འདིའི་བརྗོད་བྱའི་དོན་སྟོང་ཉིད་རྟོགས་པའི་ཤེར་ཕྱིན་འདི་ལས་ཐོབ་ཅིང་བྱུང་སྟེ། སངས་རྒྱས་བཅོམ་ལྡན་འདས་རྣམས་ཀྱང་འདི་ཉམས་སུ་བླངས་པ་ལས་སྐྱེས་པའི་ཕྱིར་རོ། །
2025-10-14 11:40:33,257 [INFO] Time taken to process commentary text: 0.36s
2025-10-14 11:40:33,257 [INFO] Processing commentary text: ཐ་སྙད་དུ་དེ་ལྟར་ཡིན་ཀྱང་དོན་དམ་པར་ཐོབ་པར་བྱར་མེད་དེ། སངས་རྒྱས་ཀྱི་ཆོས་རྣམས་ཞེས་བྱ་བ་ནི་སངས་རྒྱས་ཀྱི་སྟོབས་བཅུ་ལ་སོགས་པ་དེ་དག་ཐ་སྙད་དུ་བཏགས་པ་ཙམ་མ་གཏོགས། དོན་དམ་པར་དེ་དག་མེད་པར་དེ་བཞིན་གཤེགས་པས་གསུངས་པ་དེའི་ཕྱིར་ཏེ།  འོན་ཀྱང་ཀུན་རྫོབ་ཙམ་དུ་སངས་རྒྱས་ཀྱི་ཆོས་རྣམས་ལ་དེ་དང་དེར་ཐ་སྙད་གདགས་སོ་ཞེས་པའོ། ། ཉན་ཐོས་འཕགས་པ་རྣམས་ཀྱིས་ཀྱང་འབྲས་བུ་གང་ཐོབ་པ་དེ་ཡང་བདག་མེད་རྟོགས་ནས་ཐོབ་པ་ཡིན་གྱི། དེ་མ་རྟོགས་པར་ཐོབ་པར་མི་ནུས་སོ་ཞེས་སྟོན་པ་ནི་རབ་འབྱོར་རྒྱུན་ཏུ་ཞུགས་པས་འདི་སྙམ་དུ་བདག་གི་རྒྱུན་ཏུ་ཞུགས་པའི་འབྲས་བུ་ཐོབ་བོ་སྙམ་དུ་བདེན་པར་ཞེན་ཅིང་སེམས་སྙམ་མམ་ཞེས་གསུངས་པ་ན།
2025-10-14 11:40:33,577 [INFO] Time taken to process commentary text: 0.32s
2025-10-14 11:40:33,577 [INFO] Processing commentary text: རབ་འབྱོར་གྱིས་དེ་ནི་མ་ལགས་སོ། །རྒྱུ་མཚན་ལ་རྒྱུན་ཏུ་ཞུགས་པ་དེ་ནི་དོན་དམ་པར་འཇུག་བྱ་གང་ལ་ཡང་ཞུགས་པ་མ་མཆིས་ཀྱང༌། ཐ་སྙད་དུ་ཐར་པའི་ལམ་རྒྱུན་ལ་ཞུགས་པས་ན་རྒྱུན་ཏུ་ཞུགས་པ་ཞེས་བགྱིའོ། ། དོན་དམ་པར་གང་ལ་ཡང་མ་ཞུགས་ཤིང་གཟུགས་དང་སྒྲ་དང་དྲི་དང་རོ་དང་རེག་བྱ་དང་ཆོས་རྣམས་ལ་ཡང་དོན་དམ་པར་བཟུང་ནས་ཞུགས་པ་མ་ལགས་སོ། །  རྗེས་འཇུག་པའི་ཊཱིཀ་ཆེན་དུ་སྐབས་འདི་དྲངས་ཏེ། རྒྱུན་ཞུགས་ཀྱིས་ཐོབ་མཁན་དང་ཐོབ་བྱའི་འབྲས་བུ་བདེན་བར་བཟུང་ནས། བདག་གིས་རྒྱུན་ཞུགས་ཐོབ་བོ་སྙམ་དུ་སེམས་ན། དེ་ཉིད་དེ་ཡི་བདག་ཏུ་འཛིན་པར་འགྱུར་རོ་ཞེས་པས་གང་ཟག་དང་འབྲས་བུ་བདེན་འཛིན་བདག་འཛིན་དུ་གསུངས་པའི་དང་པོ་ནི།
2025-10-14 11:40:33,926 [INFO] Time taken to process commentary text: 0.35s
2025-10-14 11:40:33,926 [INFO] Processing commentary text: གང་ཟག་གི་བདག་འཛིན་དང༌། གཉིས་པ་ནི་ཆོས་ཀྱི་བདག་འཛིན་ནོ།། རྒྱུན་ཞུགས་ཀྱིས་བདེན་པར་བཟུང་ནས་བདག་གིས་འབྲས་བུ་ཐོབ་བོ་སྙམ་དུ་མི་འཛིན་པ་ནི། བདེན་འཛིན་གྱི་ཡུལ་སུན་ཕྱུང་བའི་དབང་དུ་མཛད་པ་ཡིན་གྱི། ལྷན་སྐྱེས་ཀྱི་འཛིན་པ་ཡང་མེད་པར་བསྟན་པ་ཡིན་ནོ། །དེས་ནི་ཕྱི་མ་རྣམས་ཀྱང་ཤེས་པར་བྱའོ་ཞེས་གསུངས་པ་ལྟར་རོ། ། དོན་ནི་རྒྱུན་ཞུགས་སོགས་བཞིའི་བྲལ་བའི་འབྲས་བུ་འགོག་བདེན་ཐོབ་པ་ལ་སྟོང་ཉིད་ངེས་པར་རྟོགས་དགོས་པར་བསྟན་ཅིང༌། དེ་ལ་བདེན་མེད་རྟོགས་ནས་བདེན་འཛིན་གྱི་ཞེན་ཡུལ་སུན་འབྱིན་དགོས་པར་བཤད་པའོ། ། དེས་ན་བདེན་འཛིན་གྱི་ཞེན་ཡུལ་སུན་འབྱིན་མྱོང་མ་མྱོང་ནི་བདེན་མེད་རྟོགས་མྱོང་མ་མྱོང་བའི་སྒོ་ནས་འཇོག་སྟེ། ཇི་སྲིད་གཞི་གང་ལ་བདེན་པར་གྲུབ་བམ་མ་གྲུབ་སྙམ་དུ་དཔྱོད་པ་ཞུགས་པ་ན་བདེན་ཞེན་ལས་འདའ་མི་ནུས་པའི་བར་དེ་སྲིད་དུ་བདེན་འཛིན་གྱི་ཞེན་ཡུལ་སུན་འབྱིན་མི་ནུས་པས་བདེན་འཛིན་གྱིས་བཅིངས་པར་འཇོག་གོ །
2025-10-14 11:40:34,433 [INFO] Time taken to process commentary text: 0.51s
2025-10-14 11:40:34,433 [INFO] Processing commentary text: དེ་བཞིན་དུ་ལན་ཅིག་ཕྱིར་འོང་བ་དང་ཕྱིར་མི་འོངས་པ་དང་དགྲ་བཅོམ་པ་གསུམ་ལ་སྦྱར་ནས་གསུངས་པ་ལྟར་ཏེ་དོན་ནི་སྔར་ལྟར་རོ། །རྒྱུན་ཞུགས་སོགས་བཞི་ལ་ཞུགས་པ་དང་འབྲས་གནས་ཟུང་རེ་ཡོད་པས་སོ་སོར་ཕྱེ་ན་གང་ཟག་ཡ་བརྒྱད་དང༌། ཟུང་རེ་བསྡོམས་ན་སྐྱེས་བུ་ཟུང་བཞིར་འགྱུར་རོ། ། འདིའི་བཞི་ལ་བཤད་པ་མང་དུ་ཡོད་ཀྱང་མཚོན་ཙམ་ནི་རྒྱུན་ཞུགས་དགེ་སྦྱོང་ཚུལ་གྱི་འབྲས་བུ་འགོག་བདེན་ནི་མཐོང་སྤངས་ཀུན་སྦྱོར་གསུམ་སྤངས་པའི་སྒོ་ནས་བཞག་པས། དེ་ལྟ་བུའི་འབྲས་བུ་དེ་ཐོབ་ནས་དེ་ལ་གནས་པ་ལ་ནི་རྒྱུན་ཞུགས་འབྲས་གནས་དང༌། དེ་ཐོབ་ཕྱིར་དུ་འབད་ཅིང་ཞུགས་པ་ལ་དེའི་ཞུགས་པ་ཞེས་བྱ་ཞིང༌།ཀུན་སྦྱོར་གསུམ་ནི། འཇིག་ལྟ་དང་ཚུལ་ཞུགས་མཆོག་འཛིན་དང་ཐེ་ཚོམ་ཉོན་མོངས་ཅན་ནོ། ། འཇིག་ལྟ་ལ་ལྷན་སྐྱེས་ཡོད་ཀྱང་འདིར་ཀུན་བཏགས་སོ། །ཕྱིར་འོང་གི་འབྲས་བུ་ནི་འདོད་ཉོན་དྲུག་པ་སྤངས་པའི་ཆ་ནས་འཇོག་ཅིང༌། །དེ་ལ་གནས་པ་ནི་དེའི་འབྲས་གནས་དང༌། དེ་ཐོབ་ཕྱིར་དུ་བརྩོན་པས་འཇུག་པ་ནི་དེའི་ཞུགས་པའོ། །ཕྱི་མི་འོངས་ཀྱི་འབྲས་བུ་ནི་འདོད་ཉོན་དགུ་པ་སྤངས་པའི་ཆ་ནས་འཇོག་ཅིང༌། དེ་ལ་གནས་པ་དང་དེའི་ཆེད་དུ་ཞུགས་པ་ནི་འབྲས་གནས་དང་ཞུགས་པའོ། །
2025-10-14 11:40:35,080 [INFO] Time taken to process commentary text: 0.65s
2025-10-14 11:40:35,080 [INFO] Processing commentary text: དགྲ་བཅོམ་པའི་འབྲས་བུ་ནི་སྲིད་རྩེའི་ཉོན་མོངས་དགུ་པ་སྤངས་པའི་ཆ་ནས་འཇོག་ཅིང༌། འབྲས་བུ་དེ་ལ་གནས་པ་དང་དེ་ཐོབ་ཕྱིར་ཞུགས་པ་ནི་དགྲ་བཅོམ་འབྲས་གནས་དང་ཞུགས་པ་སྟེ་ཞིབ་ན་མང་དུ་བཤད་དགོས་པར་སྣང་ངོ༌། །ལན་ཅིག་ཕྱིར་འོང་བའི་དོན་ནི་འདོད་ཁམས་སུ་ད་དུང་སྐྱེ་བ་ལན་གཅིག་ལེན་དགོས་པ་དང༌།  ཕྱི་མི་འོངས་པ་ནི་དེ་ལེན་མི་དགོས་པའོ། །གཞན་ཡང་ཕྱི་འོང་གི་འབྲས་བུ་ནི། ཀུན་སྦྱོར་གསུམ་དང་འདོད་པ་ལ་འདུན་པ་དང་གནོད་སེམས་ཏེ་ཐ་མའི་ཆ་མཐུན་ལྔ་སྤངས་པའི་སྒོ་ནས་འཇོག་པ་དང༌། ཕྱི་མི་འོངས་ཀྱི་འབྲས་བུ་ནི་ཁམས་གོང་མ་གཉིས་ཀྱི་འདོད་ཆགས་དང་རྒོད་པ་དང་ང་རྒྱལ་དང་མ་རིག་པའི་ཕྱོགས་གཅིག་སྤངས་པའི་སྒོ་ནས་འཇོག་ཚུལ་ཡོད་ཅིང༌། འདི་དག་རྣམས་ཉན་ཐོས་ཁོ་ན་སྟེ། འདིར་ཐལ་འགྱུར་བའི་ལུགས་སུ་ཐམས་ཅད་འཕགས་པ་ཡིན་ལ། ཀུན་བཏུས་ཀྱི་ལུགས་ལ་རྒྱུན་ཞུགས་ཞུགས་པ་ལ་སོ་སྐྱེ་ཡོད་ཀྱང་གཞན་ཐམས་ཅད་འཕགས་པའོ། །མདོར་ན་རྒྱུན་ཞུགས་སོགས་བཞི་པོ་དེས་ཐོབ་མཁན་དང་ཐོབ་བྱའི་འབྲས་བུ་ལ་བདེན་ཞེན་མི་བྱེད་ཅིང༌། བདེན་འཛིན་ལྷན་སྐྱེས་ཡོད་སྲིད་ཀྱང་དེའི་ཞེན་ཡུལ་སུན་མ་ཕྱུང་བ་ནི་མེད་དེ། དེ་ཐམས་ཅད་ཀྱང་སྟོང་ཉིད་རྟོགས་པ་སྔོན་དུ་སོང་བའི་ཕྱིར་རོ། །
2025-10-14 11:40:37,645 [INFO] Time taken to process commentary text: 2.56s
2025-10-14 11:40:37,645 [INFO] Processing commentary text: དེ་ནས་རབ་འབྱོར་གྱིས་བདག་ཐ་སྙད་དུ་ཉོན་མོངས་སྤངས་པའི་དགྲ་བཅོམ་པ་ལགས་ཀྱང༌། བདག་གིས་བདག་ནི་དགྲ་བཅོམ་པའོ་སྙམ་དུ་བདེན་པར་མི་འཛིན་ལགས་སོ་ཞེས་དང༌།
2025-10-14 11:40:37,682 [INFO] Time taken to process commentary text: 0.04s
2025-10-14 11:40:37,682 [INFO] Processing commentary text: གལ་ཏེ་དེ་ལྟར་འཛིན་ན་ནི་བདག་ཀྱང་ཉོན་མོངས་ཅན་དུ་འགྱུར་བས་དགྲ་བཅོམ་པ་མ་ཡིན་པར་འགྱུར་རོ། །
2025-10-14 11:40:37,695 [INFO] Time taken to process commentary text: 0.01s
2025-10-14 11:40:37,695 [INFO] Processing commentary text: བདག་ནི་དགྲ་བཅོམ་པ་ཡིན་ཏེ། བཅོམ་ལྡན་འདས་ཀྱིས་བདག་ལ་ཐ་སྙད་དུ་རིགས་ཀྱི་བུ་རབ་འབྱོར་ནི་ཉོན་མོངས་པ་མེད་པ་རྣམས་ཀྱི་མཆོག་ཏུ་ལུང་བསྟན་ལ། དོན་དམ་པར་ཅི་ལ་ཡང་མི་གནས་པས་ན་ཉོན་མོངས་པ་མེད་པར་གནས་པར་ཞེས་ལུང་མི་སྟོན་ཏེ། དོན་དམ་པར་གནས་བྱ་དང་གནས་བྱེད་དང་གནས་པ་པོ་གང་ཡང་མ་གྲུབ་པའི་ཕྱིར་རོ་ཞེས་བཤད་དེ། ཐལ་འགྱུར་བས་བདེན་འཛིན་ཉོན་མོངས་སུ་བཞེད་པ་དང་མཐུན་ནོ། །
2025-10-14 11:40:37,972 [INFO] Time taken to process commentary text: 0.28s
2025-10-14 11:40:37,972 [INFO] Processing commentary text: དོན་དམ་པར་ཐོབ་བྱ་དང་ཐོབ་བྱེད་དང་ཐོབ་མཁན་རྣམས་མེད་པར་མ་ཟད། དོན་དམ་པར་བླང་བར་བྱ་བའི་ཆོས་ཀྱང་མེད་ཅེས་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་དེ་བཞིན་གཤེགས་པ་ངས་སྔོན་སངས་རྒྱས་མར་མེ་མཛད་ལས་དོན་དམ་པར་གང་བླངས་པའི་ཆོས་དེ་གང་ཡང་ཡོད་སྙམ་མམ་ཞེས་དྲིས་པ་ན།
2025-10-14 11:40:38,079 [INFO] Time taken to process commentary text: 0.11s
2025-10-14 11:40:38,079 [INFO] Processing commentary text: རབ་འབྱོར་གྱིས་དེ་མ་མཆིས་སོ་ཞེས་ལན་ཕུལ།འདིར་སྒོས་སུ་སངས་རྒྱས་མར་མེ་མཛད་ཀྱི་མཚན་ནས་སྨོས་པ་ནི། སྟོན་པས་སྔོན་གཞོན་ནུ་ཆོས་ཀྱི་སྤྲིན་དུ་གྱུར་པའི་ཚེ། སངས་རྒྱས་མར་མེ་མཛད་ཀྱིས་བྱིན་གྱིས་བརླབས་པ་ལ་བརྟེན་ནས་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་ཅིང༌། ས་བརྒྱད་པ་མངོན་དུ་མཛད་པ་ན་མར་མེ་མཛད་ཀྱིས་ཁྱོད་ལ་མ་འོངས་པའི་དུས་སུ་སངས་རྒྱས་ཤཱཀྱ་ཐུབ་པ་ཞེས་བྱ་བར་འགྱུར་རོ། ཞེས་ལུང་བསྟན་པའི་བཀའ་དྲིན་དྲན་པའི་ཆེད་དེ་འོག་ཏུ་བཤད་པར་བྱའོ། །
2025-10-14 11:40:38,456 [INFO] Time taken to process commentary text: 0.38s
2025-10-14 11:40:38,456 [INFO] Processing commentary text: མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་པ་ནི། ཉོན་མོངས་སྤངས་ཤིང་ཆོས་ཐམས་ཅད་རང་བཞིན་གྱིས་སྟོང་པའི་ཆོས་ཉིད་མཐའ་དག་མངོན་སུམ་དུ་རྟོགས་པའི་མི་རྟོག་ཡེ་ཤེས་ལ་གོམས་པ་དབང་བསྒྱུར་ཐོབ་པའི་ཕྱིར་མཉམ་བཞག་གི་གནས་སྐབས་སུ་མ་ཟད། རྗེས་ཐོབ་ཀྱི་སྐབས་སུ་ཡང་འདུས་བྱས་ཀྱི་ཆོས་ཐམས་ཅད་བདེན་སྟོང་སྒྱུ་མ་ལྟ་བུ་འབའ་ཞིག་ཏུ་སྣང་བར་འགྱུར་རོ། ། མི་སྐྱེ་བའི་ཆོས་ལ་བཟོད་པ་ཐོབ་པས་ཆོས་ཐམས་ཅད་བདེན་མེད་དུ་མངོན་སུམ་དུ་གཟིགས་ཤིང་གང་ལུང་བསྟན་པ་དང་ཐོབ་པར་བྱ་བ་དང་འཚང་རྒྱ་བར་འགྱུར་བ་ཐམས་ཅད་ཀྱང་རང་བཞིན་གྱིས་སྟོང་པར་གཟིགས་པས། མར་མེ་མཛད་ལས་བདེན་གྲུབ་ཀྱི་ཆོས་གང་ཡང་བླངས་སྙམ་དུ་ཞེན་པ་མེད་དོ། །
2025-10-14 11:40:40,049 [INFO] Time taken to process commentary text: 1.59s
2025-10-14 11:40:40,050 [INFO] Processing commentary text: དེ་ཡང་ལུང་སྟོན་པའི་དུས་སུ་གང་དུ་ལུང་བསྟན་པའི་སངས་རྒྱས་དེ་མེད་ཅིང༌། ལུང་བསྟན་པའི་དུས་ཀྱི་གང་ཟག་དེ་ལུང་བསྟན་ནས་སངས་རྒྱས་པའི་ཚེ་ཡང་མེད་ཀྱང༌། ཐ་སྙད་དུ་འཚང་རྒྱ་བར་ལུང་བསྟན་པ་དང་སངས་རྒྱས་པའི་བར་གྱི་གང་ཟག་རྣམས་རྒྱུད་གཅིག་ཡིན་ཞིང༌། དུས་སྔ་ཕྱིའི་ང་རྣམས་སོ་སོར་མ་ཕྱེ་བར་སྔ་ཕྱིའི་ང་ཀུན་ལ་རྗེས་སུ་འགྲོ་བའི་ང་སྤྱི་ཞིག་ཡོད་པས་དེ་ལ་དགོངས་ནས་ཁྱོད་མ་འོངས་པ་ན་སངས་རྒྱས་དེར་འགྱུར་རོ་ཞེས་ལུང་བསྟན་པའོ། །
2025-10-14 11:40:41,209 [INFO] Time taken to process commentary text: 1.16s
2025-10-14 11:40:41,209 [INFO] Processing commentary text: དཔེར་ན་སྐྱེ་བ་སྔ་ཕྱི་རྣམས་དང་ཚེ་སྟོད་སྨད་ཀྱི་ང་རྣམས་ད་ལྟའི་དུས་ཀྱི་ང་འདི་མིན་ཡང་དེ་དག་གིས་བྱས་པ་ལ་ངས་བྱས་སོ་ཞེས་དང༌། དེ་དག་གིས་བྱེད་པ་ཡང་ངས་བྱེད་པར་འགྱུར་རོ་ཞེས་ཐ་སྙད་འདོགས་ནུས་པ་བཞིན་ནོ། །
2025-10-14 11:40:41,446 [INFO] Time taken to process commentary text: 0.24s
2025-10-14 11:40:41,447 [INFO] Processing commentary text: དེ་བཞིན་དུ་ངས་ཁང་པ་དང་ཞྭ་གོས་ལྷམ་སོགས་འདི་དང་འདི་བྱའོ་ཞེས་བརྗོད་པའི་དུས་སུ་ཁང་པ་སོགས་མེད་ཀྱང་མ་འོངས་པ་ན་འབྱུང་འགྱུར་ལ་བསམས་ཏེ་བརྗོད་པ་ལྟ་བུ་སྟེ། ཐ་སྙད་ཙམ་དུ་འབྱུང་ཡང་རང་བཞིན་གྱིས་སྐྱེ་བ་མེད་དོ། །རང་བཞིན་གྱིས་སྐྱེ་ན་ནི་ཁང་པ་སོགས་བྱའོ་སྙམ་པའི་དུས་ནའང་ཁང་པ་སོགས་ཡོད་ཅེས་འདོད་དགོས་ཀྱང་དེ་མེད་དོ། །
2025-10-14 11:40:42,143 [INFO] Time taken to process commentary text: 0.70s
2025-10-14 11:40:42,143 [INFO] Processing commentary text: དེ་ལྟ་བུ་ལ་དགོངས་ནས། མ་དྲོས་པས་ཞུས་པའི་མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས་ཤིང༌། སྔར་བཤད་པའི་བདེན་མེད་སྒྲུབ་པའི་རིགས་པ་རྣམས་ཀྱང་འདིར་ཡང་སྦྱར་རོ། །
2025-10-14 11:40:42,778 [INFO] Time taken to process commentary text: 0.64s
2025-10-14 11:40:42,779 [INFO] Processing commentary text: རྒྱུ་ལས་འབྲས་བུ་རྣམས་སྐྱེ་ཡང་རང་བཞིན་གྱིས་མི་སྐྱེ་བའི་ཚུལ་དེ་བཞིན་ལེགས་པར་ཤེས་ན་དབུ་མའི་ལུགས་ཀྱི་རང་བཞིན་གྱི་སྟོང་པ་ལ་བྱ་བྱེད་འཐད་ཚུལ་ཤེས་ཤིང༌། སྣང་སྟོང་ཟུང་འཇུག་གི་དབུ་མའི་ལམ་ཡང་རྙེད་པར་འགྱུར་རོ། །
2025-10-14 11:40:43,077 [INFO] Time taken to process commentary text: 0.30s
2025-10-14 11:40:43,079 [INFO] Processing commentary text: དེ་ལྟར་འཚང་རྒྱ་བ་ལ་གང་དུ་འཚང་རྒྱ་བའི་ཞིང་དག་པ་སྒྲུབ་དགོས་པར་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་བྱང་ཆུབ་སེམས་དཔའ་གང་ལ་ལ་ཞིག་བདག་གིས་ཞིང་བཀོད་པ་རྣམས་བདེན་ཞེན་གྱིས་དོན་དམ་པར་བསྒྲུབ་པར་བྱའོ་སྙམ་ཞིང་ཟེར་ན། ཚིག་དེ་ནི་མི་བདེན་པར་སྨྲ་བའོ། །
2025-10-14 11:40:43,187 [INFO] Time taken to process commentary text: 0.11s
2025-10-14 11:40:43,187 [INFO] Processing commentary text: དེའི་རྒྱུ་མཚན་ནི། འཚང་རྒྱ་བའི་གནས་ཀྱི་ཞིང་གི་བཀོད་པ་ཕུན་སུམ་ཚོགས་པ་རྣམས་ནི་རྒྱུ་རྐྱེན་དུ་མ་ཚོགས་ནས་བྱུང་བ་སྒྱུ་མ་ལྟ་བུའི་བཀོད་པ་ཡིན་གྱི། དོན་དམ་པར་བཀོད་པ་དེ་དག་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ། འོན་ཀྱང་མ་བརྟག་མ་དཔྱད་པའི་བློ་ངོ་ན་ཡོད་པས་ཐ་སྙད་དུ་ཞིང་གི་བཀོད་པ་རྣམས་ཞེས་བྱའོ། །
2025-10-14 11:40:43,376 [INFO] Time taken to process commentary text: 0.19s
2025-10-14 11:40:43,376 [INFO] Processing commentary text: སངས་རྒྱས་ཀྱི་ཞིང་དུ་མ་ཟད། སྣོད་བཅུད་ཀྱི་བཀོད་པ་ཐམས་ཅད་ཀྱང་ཆ་ཤས་དུ་མ་ཚོགས་པ་ལ་བཏགས་པ་སྟེ། ཁང་པ་ལ་སོགས་པ་བཞིན་ནོ། །དེ་དག་ཐམས་ཅད་ཀྱང་རིགས་པས་རྡུལ་ཕྲ་རབ་ཀྱི་བར་བཤིག་ན་ཅི་ཡང་མ་ཡིན་པའི་བར་འགྱུར་ཏེ་མཚོན་ཙམ་མོ། །
2025-10-14 11:40:43,687 [INFO] Time taken to process commentary text: 0.31s
2025-10-14 11:40:43,687 [INFO] Processing commentary text: དེ་ལྟ་བས་ན་བྱང་ཆུབ་སེམས་དཔའ་ཞིང་གི་བཀོད་པ་བསྒྲུབ་པར་བྱ་བ་ན་འདི་ལྟར་བདེན་ཞེན་གྱིས་མི་གནས་པར་སེམས་བསྐྱེད་པར་བྱའོ། ། དོན་དམ་པར་ཅི་ལ་ཡང་མི་གནས་ཤིང་གཟུགས་སྒྲ་སོགས་ཀྱི་ཆོས་གང་ལ་བདེན་ཞེན་གྱིས་མི་གནས་པར་སེམས་བསྐྱེད་པར་བྱའོ། །
2025-10-14 11:40:43,782 [INFO] Time taken to process commentary text: 0.09s
2025-10-14 11:40:43,782 [INFO] Processing commentary text: ཕྱིའི་ཞིང་གི་བཀོད་པ་ལྟ་བུར་མ་ཟད། བཅུད་ཀྱི་གང་ཟག་གི་ལུས་ཀྱི་བཀོད་པ་ཡང་རྐྱེན་ཚོགས་པ་ཙམ་ལས་དོན་དམ་པར་གྲུབ་པ་མེད་དོ་ཞེས་སྟོན་པ་ནི།  རབ་འབྱོར་དཔེར་ན་སྐྱེས་བུ་ཞིག་ལུས་རིའི་རྒྱལ་པོ་རི་རབ་ཙམ་དུ་གྱུར་ན་ལུས་དེ་ཆེ་བ་ཡིན་སྙམ་མམ་ཞེས་དྲིས་པ་ན།
2025-10-14 11:40:43,889 [INFO] Time taken to process commentary text: 0.11s
2025-10-14 11:40:43,889 [INFO] Processing commentary text: ལན་དུ་ལུས་དེ་ཆེ་བར་ཞུས་ཤིང༌། ལུས་དེ་ཉིད་ཆ་དུ་མ་ཚོགས་པའི་ཕུང་པོ་ཐ་སྙད་ཙམ་དུ་ཡོད་ཀྱི། ཆ་ལ་མ་ལྟོས་པའི་དངོས་པོ་སྟེ་ངོ་བོར་མེད་པར་དེ་བཞིན་གཤེགས་པས་གསུངས་ཏེ། འཇིག་རྟེན་གྱི་ཐ་སྙད་དུ་ལུས་དེ་ལ་ཆེའོ་ཞེས་བྱའོ། །
2025-10-14 11:40:43,978 [INFO] Time taken to process commentary text: 0.09s
2025-10-14 11:40:43,979 [INFO] Processing commentary text: དེས་ན་དོན་དམ་པར་ལུས་སུ་གྲུབ་པ་མ་མཆིས་པའི་ཀུན་རྫོབ་པའི་ལུས་དེ་ལ་ལུས་ཞེས་བྱའོ། །ལུས་ཆེ་བས་མཚོན་ནས་གཟུགས་ཆེ་ཆུང་ཐམས་ཅད་ཀྱང་དེ་དང་འདྲ་བར་སྦྱར་རོ། །དེ་ལྟར་གསུངས་པ་ནི་སྣོད་བཅུད་ཐམས་ཅད་ཀྱང་རང་བཞིན་གྱིས་སྟོང་པར་སྒོམ་པའི་ཚུལ་བཤད་པའོ། །
2025-10-14 11:40:44,089 [INFO] Time taken to process commentary text: 0.11s
2025-10-14 11:40:44,089 [INFO] Processing commentary text: དེ་ལྟར་བསྒོམས་པའི་ཕན་ཡོན་སྟོན་པ་ལ་དཔེ་ནི། བཅོམ་ལྡན་འདས་ཀྱིས་རབ་འབྱོར་ལ་གངྒཱའི་ཀླུང་གི་བྱེ་མ་ཇི་སྙེད་པ་གངྒཱའི་ཀླུང་ཡང་དེ་སྙེད་ཁོ་ནར་གྱུར་ན། དེ་དག་གི་བྱེ་མ་དེ་དག་གྲངས་མང་ངམ་ཞེས་དྲིས་པ་ན།
2025-10-14 11:40:44,162 [INFO] Time taken to process commentary text: 0.07s
2025-10-14 11:40:44,162 [INFO] Processing commentary text: ལན་ལ་གངྒཱའི་ཀླུང་དེ་དག་ཉིད་ཀྱང་མང་ན་དེ་དག་གི་བྱེ་མ་རྣམས་མང་བ་ལྟ་སྨོས་ཀྱང་ཅི་འཚལ་ཏེ་བརྗོད་མི་དགོས་སོ་ཞེས་གསོལ།
2025-10-14 11:40:44,183 [INFO] Time taken to process commentary text: 0.02s
2025-10-14 11:40:44,183 [INFO] Processing commentary text: དེ་ནས་བཅོམ་ལྡན་འདས་ཀྱིས་རབ་འབྱོར་ལ་ཁྱོད་མོས་པ་སྟེ་འདོད་པ་བསྐྱེད་པ་དང་ཁྱོད་ཀྱིས་དོན་དེ་ཁོང་དུ་ཆུད་པར་བྱའོ། ། གངྒཱའི་ཀླུང་དེ་དག་གི་བྱེ་མ་ཇི་སྙེད་པའི་གྲངས་ཀྱི་འཇིག་རྟེན་གྱི་ཁམས་རྣམས་སྐྱེས་པའམ་བུད་མེད་གང་གིས་གསེར་དངུལ་སོགས་སྔར་བཤད་པ་ལྟར་རིན་པོ་ཆེ་སྣ་བདུན་གྱིས་གང་བར་བྱས་ཏེ་དེ་བཞིན་གཤེགས་པ་རྣམས་ལ་མཆོད་དེ་སྦྱིན་པ་བྱིན་ན་བསོད་ནམས་མང་ངམ་ཞེས་དྲིས་པའི་ལན་དུ་ཆེས་མང་བར་ཞུས་སོ། །
2025-10-14 11:40:44,527 [INFO] Time taken to process commentary text: 0.34s
2025-10-14 11:40:44,527 [INFO] Processing commentary text: གངྒཱའི་ཀླུང་ཞེས་པ་ནི་མ་དྲོས་མཚོ་ནས་འབབ་པའི་ཆུ་བོ་གངྒཱ་ལ་བཞེད་པ་དང༌། རྒྱ་མཚོ་ཆེན་པོ་ལ་བཞེད་པའི་ཚུལ་གཉིས་དང༌། བྱེ་མ་ཡང་བྱེ་མ་ཡོངས་གྲགས་དང༌། ཆུའི་ཐིགས་པའི་རྡུལ་ལ་བྱེད་པའི་ཚུལ་གཉིས་སྣང་ངོ༌། །
2025-10-14 11:40:44,607 [INFO] Time taken to process commentary text: 0.08s
2025-10-14 11:40:44,607 [INFO] Processing commentary text: དཔེ་བཤད་པ་དེ་ལས་གཞུང་འདི་འདོན་ཅིང་ཉན་སེམས་བསྒོམས་པའི་ཕན་ཡོན་ལྷག་པར་ཆེའོ་ཞེས་པ་ནི། གང་གིས་ཆོས་ཀྱི་རྣམ་གྲངས་འདི་ལས༌། ཐ་ན་ཞེས་པ་ནི་མ་མཐའོ། །གཞན་ནི་སྔར་ལྟར་རོ། །
2025-10-14 11:40:44,668 [INFO] Time taken to process commentary text: 0.06s
2025-10-14 11:40:44,669 [INFO] Processing commentary text: ཡང་རབ་འབྱོར་ཞེས་སོགས་ཀྱིས་རྣམ་གྲངས་སྟོན་ཏེ། འདོན་པ་སོགས་ལས་ཕན་ཡོན་དེ་ལྟར་འབྱུང་བར་མ་ཟད། གཞུང་འདི་ལེགས་པར་འདོན་པ་དང་འདིའི་དོན་སྟོན་ཅིང་ཉམས་སུ་ལེན་པའི་ས་ཕྱོགས་སམ་གནས་དེ་ནི་གཞན་གྱི་མཆོད་པའི་རྟེན་དུ་འགྱུར་བ་ཡིན་པས། དེ་ལྟ་ན་གཞུང་འདིའི་ཚིག་བློ་ལ་ལེན་ཅིང་འཛིན་པ་དང༌། གླེགས་བམ་འཆང་བ་དང༌། དེ་ཀློག་པ་དང༌། དེའི་དོན་ཀུན་ཆུབ་པ་སྟེ་ཤེས་པ་དང༌། དོན་ཚུལ་བཞིན་དུ་ཉམས་ལེན་གྱིས་ཡིད་ལ་བྱེད་པའི་གང་ཟག་དེ་ནི་ངོ་མཚར་རབ་དང་ལྡན་པར་འགྱུར་པ་ལྟ་ཅི་སྨོས་ཏེ། ས་ཕྱོགས་དེ་ན་སྟོན་པ་སངས་རྒྱས་སམ་བླ་མ་སྐྱེས་བུ་དམ་པ་གང་ཡང་རུང་བ་གནས་སོ། །
2025-10-14 11:40:45,300 [INFO] Time taken to process commentary text: 0.63s
2025-10-14 11:40:45,300 [INFO] Processing commentary text: དེ་ནས་རབ་འབྱོར་གྱིས་གཞུང་འདིའི་མིང་ཅི་ལྟར་ལགས་ཞེས་ཞུས་པ་ན།
2025-10-14 11:40:45,303 [INFO] Time taken to process commentary text: 0.00s
2025-10-14 11:40:45,304 [INFO] Processing commentary text: ལན་དུ་བཅོམ་ལྡན་འདས་ཀྱིས་འདིའི་མིང་ལ་གཞུང་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་སྟེ་འདིའི་མིང་དེ་ལྟར་ཟུངས་ཤིག་ཅེས་པ་ནི། བརྗོད་བྱ་དོན་གྱི་ཤེར་ཕྱིན་བརྗོད་བྱར་བྱས་ནས་སྟོན་པས་རྗོད་བྱེད་གཞུང་ལ་བརྗོད་བྱའི་མིང་གིས་བཏགས་པའོ། །འདིས་ཤེས་རབ་ཀྱི་ཕར་ཕྱིན་གྱི་མིང་གིས་མཚོན་ཏེ་ཕར་ཕྱིན་གཞན་ཡང་བསྟན་ཏོ། ། དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་གང་གསུངས་པ་དེ་ཉིད་དོན་དམ་པར་ཕ་རོལ་ཏུ་ཕྱིན་པར་གྲུབ་པ་མེད་ཅིང༌། དེས་ན་ཐ་སྙད་དུ་ཤེས་རབ་ཀྱི་རོལ་ཏུ་ཕྱིན་པ་ཞེས་འདོགས་སོ། །
2025-10-14 11:40:45,805 [INFO] Time taken to process commentary text: 0.50s
2025-10-14 11:40:45,805 [INFO] Processing commentary text: དོན་དམ་པར་མེད་ཅིང་ཐ་སྙད་དུ་ཡོད་པར་བཤད་པ་འདི་འདྲ་ཐམས་ཅད་ཀྱིས་ཀྱང་མཐའ་གཉིས་སྤངས་པའི་བདེན་གཉིས་ཟུང་དུ་འཇུག་པའི་དབུ་མའི་ལམ་སྟོན་ཏེ།  ། དེ་ཡང་རང་བཞིན་གྱིས་སྟོང་པ་དང་ཐ་སྙད་དུ་ཡོད་པ་གཉིས་དུས་གཅིག་ཏུ་གཞི་གཅིག་གི་སྟེང་དུ་འདུ་བར་སྟོན་པའོ། །
2025-10-14 11:40:46,169 [INFO] Time taken to process commentary text: 0.36s
2025-10-14 11:40:46,169 [INFO] Processing commentary text: ཕར་ཕྱིན་ཞེས་པའི་སྒྲ་དོན་ནི། འཁོར་བའི་རྒྱ་མཚོའི་ཕ་རོལ་ཏུ་ཕྱིན་པར་བྱེད་པ་དང་ཕྱིན་ཟིན་པའི་དོན་ཏེ། སྔ་མ་ལྟར་ན་སློབ་ལམ་ན་ཡོད་ཅིང༌། ཕྱི་མ་ནི་སངས་རྒྱས་ཀྱི་ས་ན་ཡོད་དེ་རྣམས་མཁྱེན་དང་དོན་གཅིག་གོ །
2025-10-14 11:40:46,407 [INFO] Time taken to process commentary text: 0.24s
2025-10-14 11:40:46,409 [INFO] Processing commentary text: ཤེར་ཕྱིན་ཀྱི་སྒྲས་བརྗོད་པ་ཙམ་ལ་ནི། རང་བཞིན་དང་གཞུང་དང་ལམ་དང་འབྲས་བུའི་ཤེར་ཕྱིན་ལྟ་བུ་མང་སྟེ་ཁྱད་པར་ཤེས་དགོས་ཀྱང་མ་བརྗོད་དོ། །མདོར་ན་བྱང་ཆུབ་ཀྱི་སེམས་ཀྱིས་ཟིན་པའི་སྟོང་ཉིད་རྟོགས་པའི་ཡེ་ཤེས་ལ་ཤེར་ཕྱིན་དུ་གསུངས་པའི་ཤེར་ཕྱིན་འདི་ནི་སྦྱིན་པའི་ཕར་ཕྱིན་སོགས་ཕར་ཕྱིན་དང་པོ་ལྔ་སངས་རྒྱས་ཀྱི་སར་ཁྲིད་པར་བྱེད་པའི་ཐབས་ཁྱད་པར་ཅན་ཡིན་ཏེ་འཆད་པར་འགྱུར་རོ། །
2025-10-14 11:40:47,402 [INFO] Time taken to process commentary text: 0.99s
2025-10-14 11:40:47,402 [INFO] Processing commentary text: འདིར་ཤེས་རབ་ཀྱི་ཕ་རོལ་ཏུ་ཕྱིན་པ་གང་གསུངས་པ་དེ་ཞེས་ཤེར་ཕྱིན་གསུངས་པར་བཤད་པ་ན། འོ་ན་དེ་བཞིན་གཤེགས་པས་དོན་དམ་པར་གསུངས་པའི་ཆོས་གཞན་ཡོད་དམ་སྙམ་པ་ན། དེ་མེད་ཅེས་སྟོན་པ་ནི་ཆོས་དེ་གང་ཡང་ཡོད་སྙམ་མམ་ཞེས་དྲིས་པའི་ཚེ།
2025-10-14 11:40:47,508 [INFO] Time taken to process commentary text: 0.11s
2025-10-14 11:40:47,508 [INFO] Processing commentary text: ལན་དུ་རབ་འབྱོར་གྱིས་དེ་བཞིན་གཤེགས་པས་གང་གསུངས་པའི་ཆོས་དེ་གང་ཡང་དོན་དམ་པར་མ་མཆིས་སོ་ཞེས་ལན་ཕུལ་ཏེ། སྔར་དེ་བཞིན་གཤེགས་པས་ཆོས་བསྟན་པ་མ་མཆིས་པར་གསུངས་པའི་དོན་བཤད་པ་དང་འདྲའོ། ། དེ་ནས་ཡང་དེ་རྡུལ་ཕྲ་རབ་དང་རྡུལ་ཕྲ་རབ་བསགས་པའི་འཇིག་རྟེན་གྱི་ཁམས་དོན་དམ་པར་མ་གྲུབ་ཞེས་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་སྟོང་གསུམ་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་དེ་མང་ངམ་ཞེས་དྲིས་པ་ན།
2025-10-14 11:40:47,909 [INFO] Time taken to process commentary text: 0.40s
2025-10-14 11:40:47,909 [INFO] Processing commentary text: ལན་དུ་དེ་མང་ངོ་ཞེས་ཞུས་ཤིང༌། སའི་རྡུལ་ཕྲ་རབ་གང་ཡིན་པ་དེ་རྣམས་ནི་དོན་དམ་པར་རྡུལ་དུ་གྲུབ་པ་མ་མཆིས་པར་དེ་བཞིན་གཤེགས་པས་གསུངས་ཏེ། དོན་དམ་པར་མེད་ཅིང་ཐ་སྙད་དུ་ཡོད་པ་དེས་ན་སའི་རྡུལ་ཞེས་བགྱིའོ། ། དེས་ན་རྡུལ་ཕྲ་རབ་བསགས་པའི་འཇིག་རྟེན་གྱི་ཁམས་གང་ཡིན་པ་དེ་ཡང་དོན་དམ་པར་འཇིག་རྟེན་གྱི་ཁམས་སུ་གྲུབ་པ་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ། དེས་ན་ཐ་སྙད་དུ་འཇིག་རྟེན་གྱི་ཁམས་ཞེས་བགྱིའོ། །
2025-10-14 11:40:48,338 [INFO] Time taken to process commentary text: 0.43s
2025-10-14 11:40:48,338 [INFO] Processing commentary text: དེ་དག་དོན་དམ་པར་གྲུབ་པ་མེད་པའི་རིགས་པ་ཕྱོགས་ཙམ་ནི། རྡུལ་ཕྲ་རབ་བསགས་པའི་འཇིག་རྟེན་གྱི་ཁམས་རྣམས་ཀྱང་རྡུལ་ཕྲ་རབ་འདུས་པའི་སྟེང་དུ་བཏགས་པ་ཙམ་ཡིན་གྱི།  རྡུལ་ཕྲ་རབ་རེ་རེ་བ་དང་ཚོགས་པ་དང་དེ་ལས་དོན་གཞན་ན་འཇིག་རྟེན་གྱི་ཁམས་ཞེས་པ་ཞིག་ལོགས་སུ་མེད་དེ། དཔེར་ན་བུམ་པའི་མཆུ་ཞབས་ལྟོ་བ་སོགས་ཚོགས་པ་ལ་བུམ་པར་བཏགས་པ་བཞིན་ནོ། །
2025-10-14 11:40:49,081 [INFO] Time taken to process commentary text: 0.74s
2025-10-14 11:40:49,082 [INFO] Processing commentary text: རྡུལ་ཕྲ་རབ་གཅིག་ལ་ཕྱོགས་བཞི་དང་སྟེང་འོག་གི་ཕྱོགས་དྲུག་ཡོད་དམ་མེད།ཡོད་ན་དེ་རང་གི་ཕྱོགས་ཀྱི་ཆ་དྲུག་ལས་ཆེ་བར་འགྱུར་བའི་ཕྱིར་ཕྲ་རབ་ཀྱི་དོན་མེད་ལ།  དེའི་ཕྱོགས་དྲུག་མེད་ན་ནི་གོ་ས་མནོན་པའི་ནུས་པ་མེད་པའི་ཕྱིར་ན་རྡུལ་གཟུགས་ཅན་མ་ཡིན་པར་ཐལ་ཞིང་དངོས་མེད་དུའང་འགྱུར་རོ། །
2025-10-14 11:40:49,680 [INFO] Time taken to process commentary text: 0.60s
2025-10-14 11:40:49,680 [INFO] Processing commentary text: དེས་ན་རྡུལ་ཕྲ་རབ་གཅིག་ནི་ཡན་གར་དུ་གནས་མི་ནུས་པས་གཞན་དང་ཚོགས་ཤིང་འདུས་པ་ལ་ལྟོས་དགོས་པས་རྡུལ་ཕྲ་རབ་རང་དབང་གིས་མ་གྲུབ་ཅིང༌། དེ་མ་གྲུབ་པས་དེ་བསགས་པའི་རྡུལ་རགས་པའང་རང་དབང་གིས་མ་གྲུབ་ཅེས་བྱའོ། ། མདོར་ན་རྡུལ་ཕྲ་རབ་ནི་གཅིག་གི་རང་བཞིན་དུ་བདེན་པར་མེད་ཅིང༌། འཇིག་རྟེན་གྱི་ཁམས་ནི་དུ་མ་ཚོགས་པའི་རང་བཞིན་དུ་བདེན་པར་མ་གྲུབ་ཅེས་སྟོང་ཉིད་སྒོམ་པར་བཤད་པའོ། །སློབ་དཔོན་ཀ་མ་ཤཱི་ལས་འདིའི་སྐབས་ཀྱི་འཇིག་རྟེན་གྱི་ཁམས་ནི་སེམས་ཅན་གྱི་འཇིག་རྟེན་ལ་དགོངས་པར་བཤད་དེ། །སེམས་ཅན་གནས་པའི་གཞི་མ་དག་པའི་འཇིག་རྟེན་གྱི་ཁམས་སོ། །
2025-10-14 11:40:51,382 [INFO] Time taken to process commentary text: 1.70s
2025-10-14 11:40:51,382 [INFO] Processing commentary text: དེ་ནས་འཇིག་རྟེན་གྱི་ཁམས་སུ་མ་ཟད། སངས་རྒྱས་ཀྱི་གཟུགས་སྐུ་དང་དེའི་མཚན་དཔེ་ཡང་དོན་དམ་པར་མ་གྲུབ་ཅེས་པ་ནི། བཅོམ་ལྡན་འདས་ཀྱིས་རབ་འབྱོར་ལ་སྐྱེས་བུ་ཆེན་པོ་དེ་བཞིན་གཤེགས་པའི་མཚན་སུམ་ཅུ་རྩ་གཉིས་པོ་དེ་དག་ཚོགས་པའི་སྐུ་ཙམ་ཞིག་དེ་བཞིན་གཤེགས་པར་བལྟ་བ་སྟེ་གཟུང་བར་བྱ་སྙམ་མམ་ཞེས་དྲིས་པ་ན།
2025-10-14 11:40:51,625 [INFO] Time taken to process commentary text: 0.24s
2025-10-14 11:40:51,625 [INFO] Processing commentary text: རབ་འབྱོར་གྱིས་དེ་མ་ལགས་ཏེ། རྒྱུ་མཚན་ནི་སྐྱེས་བུ་ཆེན་པོ་སངས་རྒྱས་ཀྱི་མཚན་སོ་གཉིས་པོ་གང་དག་དེ་བཞིན་གཤེགས་པས་ཐ་སྙད་དུ་ཡོད་པར་གསུངས་པ་དེ་དག་ནི་དོན་དམ་པར་མཚན་མ་མཆིས་པར་གསུངས་པའི་སླད་དུ་སྟེ་ཞེས་སྒྲོ་འདོགས་རྟག་མཐའ་བཀག་ཅིང༌། དེས་ན་ཐ་སྙད་དུ་དེ་དག་ལ་སྐྱེས་བུ་ཆེན་པོའི་མཚན་རྣམས་ཞེས་བྱའོ་ཞེས་པས་སྐུར་འདེབས་ཆད་མཐའ་བཀག་པ་འདི་ལྟ་བུ་གཞན་ལ་ཡང་འདྲའོ། ། མཚན་བསྟན་པའི་ཤུགས་ལ་དཔེ་བྱད་བརྒྱད་ཅུ་ཡང་བསྟན་ཏེ། དཔེ་བྱད་རྣམས་ནི་མཚན་གྱི་འཁོར་ཡིན་པའི་ཕྱིར་རོ། །
2025-10-14 11:40:52,188 [INFO] Time taken to process commentary text: 0.56s
2025-10-14 11:40:52,188 [INFO] Processing commentary text: མཚན་སོ་གཉིས་ནི་མངོན་རྟོགས་རྒྱན་ལས། ཕྱག་ཞབས་འཁོར་ལོའི་མཚན་དང་རུས་སྦས་ཞབས། །ཞེས་སོགས་དང༌། དཔེ་བྱད་བརྒྱད་ཅུ་ནི། ཐུབ་པའི་སེན་མོ་ཟངས་མདོག་དང༌། །ཞེས་སོགས་ཀྱིས་བསྟན་པ་ལྟར་རོ། ། སངས་རྒྱས་ཀྱི་གཟུགས་སྐུ་གཉིས་ལ་མཚན་དཔེ་གསལ་རྫོགས་ཡོད་པར་མཐོང་བ་ན་བདེན་ཞེན་གྱིས་སངས་རྒྱས་ནི་མཚན་དཔེ་འདི་ཙམ་གྱི་སྒོ་ནས་འཇོག་གམ་སྙམ་ན། དེ་ནི་མ་ཡིན་ཏེ་སངས་རྒྱས་ཀྱི་གཟུགས་ཀྱི་སྐུ་རྣམ་པ་གཉིས་ལ་ནི་ཆོས་ཀྱི་སྐུ་མངོན་དུ་བྱས་པའི་སྒོ་ནས་དེ་བཞིན་གཤེགས་པ་ཞེས་བརྗོད་ཀྱི། མཚན་དཔེ་དང་ལྡན་པའི་སྐུ་ཐོབ་པ་ཙམ་གྱི་སྒོ་ནས་བཞག་པ་མ་ཡིན་པའི་ཕྱིར་ཏེ། བརྒྱད་སྟོང་པ་ལས། གཟུགས་ཀྱི་སྐུ་བརྙེས་པས་དེ་བཞིན་གཤེགས་པ་ཞེས་བྱ་བའི་གྲངས་སུ་མི་འགྲོ་ཡི། རྣམ་པ་ཐམས་ཅད་མཁྱེན་པ་ཉིད་བརྙེས་པས་ནི་དེ་བཞིན་གཤེགས་པ་ཞེས་བྱ་བའི་གྲངས་སུ་འགྲོའོ་ཞེས་གསུངས་པ་ལྟར་རོ། །སྐུ་མཚན་དཔེས་བརྒྱན་པའི་གཟུགས་སྐུ་མཐོང་ནས་དེ་ལ་བདེན་ཞེན་གྱིས་ཕྱག་འཚལ་བ་སོགས་ལེགས་པའི་ལམ་བསོད་ནམས་ཀྱི་ཚོགས་ཀྱིས་བསྡུས་པ་ཡིན་མོད། གང་དག་ང་ལ་གཟུགས་སུ་མཐོང༌། །ཞེས་སོགས་ཀྱི་སྐབས་སུ་འཆད་པ་ལྟར་བདེན་འཛིན་གྱིས་བཅིངས་པའི་སྐྱོན་ཅན་ཡིན་ཏེ། མངོན་རྟོག་རྒྱན་ལས་ཀྱང༌། རྒྱལ་ལ་སོགས་ལ་ཆགས་པ་ཕྲ། །ཞེས་པའི་སྐབས་སུ་ཚུལ་དེ་ལྟ་བུ་ལ་བདེན་ཞེན་གྱི་ཆགས་པའི་སྐྱོན་ཡོད་པར་བཤད་པའི་ཕྱིར་རོ། །
2025-10-14 11:40:54,840 [INFO] Time taken to process commentary text: 2.65s
2025-10-14 11:40:54,840 [INFO] Processing commentary text: སྐབས་འདིར་བདེན་འཛིན་ནི་མ་རིག་པར་འདོད་དགོས་པས། མ་རིག་པས་ཀུན་ནས་བསླངས་ཏེ་དགེ་བའི་ལས་བསགས་ནས་འཁོར་བས་བསྡུས་པའི་མངོན་མཐོ་དང༌། མི་དགེ་བའི་ལས་བསགས་ན་ནི་ངན་འགྲོའི་ལུས་འགྲུབ་པར་གཞུང་དུ་མ་ལས་བཤད་དོ། །
2025-10-14 11:40:55,085 [INFO] Time taken to process commentary text: 0.24s
2025-10-14 11:40:55,085 [INFO] Processing commentary text: གཞུང་འདི་ལ་བརྟེན་ནས་དེ་ལྟར་དག་མ་དག་གི་ཆོས་ཐམས་ཅད་རང་བཞིན་གྱིས་སྟོང་པར་ཤེས་ཤིང་བསྒོམས་ན་ཕན་ཡོན་ཆེའོ་ཞེས་སྙོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་གང་ཟག་གང་གིས་རང་གི་ལུས་ཀྱི་སྦྱིན་པ་གངྒཱའི་ཀླུང་གི་བྱེ་མ་སྙེད་བཏང་བ་ལས་ཀྱང༌། ཆོས་ཀྱི་རྣམ་གྲགས་འདི་ལས་ཚིག་བཞི་པའི་ཚིགས་སུ་བཅད་པ་ཙམ་བཟུང་ཞིང་གཞན་དག་ལ་སྟོན་ཅིང་བསྒོམས་ན་བསོད་ནམས་ལྷག་པར་ཆེའོ་ཞེས་གསུངས་སོ། ། འདི་ནི་འཕགས་པ་ལྷས། བསོད་ནམས་ཆུང་ངུས་ཆོས་འདི་ལ། །ཐེ་ཚོམ་ཟ་བ་ཡང་མི་འགྱུར། །ཐེ་ཚོམ་ཟོས་པ་ཙམ་གྱིས་ཀྱང༌། སྲིད་པ་ཧྲུལ་པོར་བྱེད་པར་འགྱུར། །ཞེས་གསུངས་པ་ལྟ་བུའི་ཕན་ཡོན་འབྱུང་བ་ལ་ཡང་དགོངས་མོད། ཕྱིས་འབྱུང་གི་གདུལ་བྱ་བློ་དམན་དང་བ་དང་ལྡན་པ་རྣམས་ཕན་ཡོན་ལ་སྤྲོ་བ་སྐྱེས་ནས་གཞུང་ལ་ཐོས་བསམ་གྱིས་འཇུག་པའི་ཆེད་བསྔགས་བརྗོད་ཀྱི་ཚུལ་དུ། ཚིག་བཞི་པའི་ཚིགས་སུ་བཅད་པ་ཙམ་གཟུང་ཞིང་བརྗོད་ན་ཕན་ཡོན་རྒྱ་ཆེན་པོ་དེ་ལྟ་བུ་འབྱུང་བར་གསུངས་ཤིང་དགོངས་གཞི་དངོས་ནི་དེ་ལྟར་བསྟན་པའི་དོན་གྱི་ཤེར་ཕྱིན་ལས་དེ་ལྟ་བུའི་ཕན་ཡོན་རྫོགས་པར་ཐོབ་པར་འགྱུར་པ་ལ་དགོངས་ཀྱི། གཞུང་བཀླག་པ་ཙམ་ལས་དེ་ལྟ་བུའི་ཕན་ཡོན་གྱི་ཕྱོགས་གཅིག་ལས་རྫོགས་པར་མིན་ནོ། །ཚུལ་འདི་ནི་དེ་ལྟ་བུའི་སྐབས་གཞན་ལའང་ཤེས་དགོས་སོ། །
2025-10-14 11:40:56,320 [INFO] Time taken to process commentary text: 1.23s
2025-10-14 11:40:56,320 [INFO] Processing commentary text: དེ་ལྟར་གསུངས་པ་ན་རབ་འབྱོར་གྱིས་ཆོས་ཟབ་མོ་འདི་ཐོས་ནས་ངོ་མཚར་སྐྱེས་པའི་ཤུགས་སྟོབས་ཀྱིས་ སྤྱན་ལས་མཆི་མ་ཕྱུང་སྟེ། རབ་འབྱོར་དེས་མཆི་མ་ཕྱིས་ནས་བཅོམ་ལྡན་འདས་ལ་ཤེར་ཕྱིན་གྱི་ཆོས་འདི་དེ་བཞིན་གཤེགས་པ་ཇི་སྙེད་བྱོན་ཅིང་བཞུགས་པ་ཐམས་ཅད་ཀྱིས་གསུངས་པ་ནི་ངོ་མཚར་ཆེའོ། །
2025-10-14 11:40:56,489 [INFO] Time taken to process commentary text: 0.17s
2025-10-14 11:40:56,489 [INFO] Processing commentary text: རབ་འབྱོར་བདག་གིས་ནི་རང་ལ་འཕགས་པའི་ཡེ་ཤེས་སྐྱེས་ཚུན་ཆད་ནས་ཆོས་ཀྱི་རྣམ་གྲངས་འདི་མ་ཐོས་ཤིང༌། དེར་མ་ཟད་སྔོན་ནམ་ཡང་འདི་མ་ཐོས་སོ་ཞེས་པ་ནི་རབ་འབྱོར་གྱིས་སྔོན་འདི་ལྟ་བུ་མ་ཐོས་པ་མ་ཡིན་གྱི། ཤེར་ཕྱིན་གྱི་ཆོས་ཟབ་མོ་འདི་ལྟ་བུ་གཞན་གྱིས་ཐོས་པར་དཀའ་བར་བསྟན་པའོ། །
2025-10-14 11:40:56,651 [INFO] Time taken to process commentary text: 0.16s
2025-10-14 11:40:56,651 [INFO] Processing commentary text: ངོ་མཚར་ཆེ་ཚུལ་ནི། མདོ་སྡེ་འདི་བཤད་པའི་ཚིག་དང་དོན་ལ་སེམས་ཅན་གང་དག་བདེན་ཞེན་མེད་པ་ཡང་དག་པའི་འདུ་ཤེས་སྐྱེད་པར་འགྱུར་བའི་སེམས་ཅན་དེ་དག་ནི། ཐར་པའི་བག་ཆགས་འཇོག་ཅིང་སངས་རྒྱས་ཐོབ་པའི་རྒྱུ་ཆེན་པོ་བཟུང་བས་ན་ངོ་མཚར་ཆེན་པོ་རབ་དང་ལྡན་པར་འགྱུར་རོ། ། ཡང་དག་པའི་འདུ་ཤེས་ཞེས་བཤད་པ་གང་ཡིན་པ་དེ་ནི་བདེན་པར་ཞེན་པའི་འདུ་ཤེས་མ་མཆིས་པའི་སླད་དུ་སྟེ། དེས་ན་བདེན་ཞེན་མེད་ཅིང་བདེན་མེད་རྟོགས་པའི་འདུ་ཤེས་དེ་ལ་ཡང་དག་པའི་འདུ་ཤེས་ཞེས་དེ་བཞིན་གཤེགས་པས་གསུངས་སོ། །
2025-10-14 11:40:57,248 [INFO] Time taken to process commentary text: 0.60s
2025-10-14 11:40:57,248 [INFO] Processing commentary text: བཅོམ་ལྡན་འདས་བདག་ཆོས་འདི་བཤད་པའི་དོན་ལ་དད་པས་རྟོག་ཅིང་ཤེས་ནས་མོས་པ་སྐྱེས་པ་འདི་ནི། བདག་ལ་ངོ་མཚར་ཆེན་པོ་བྱུང་བ་མ་ལགས་ཀྱི། སླད་མའི་དུས་སུ་སེམས་ཅན་གང་དག་སྟོང་ཉིད་ཀྱི་དོན་ལ་མོས་ཤིང་ཆོས་འདི་ལེན་པ་སོགས་བྱེད་པ་དེ་དག་ནི་ངོ་མཚར་ཆེན་པོ་རབ་དང་ལྡན་པར་འགྱུར་ལགས་སོ། །ཚུལ་འདི་ངོ་མཚར་ཆེ་སྟེ། མགོན་པོ་ཀླུ་སྒྲུབ་ཞབས་ཀྱིས། ཆོས་རྣམས་སྟོང་པ་འདི་ཤེས་ནས། །ལས་དང་འབྲས་བུ་བསྟན་པ་གང༌། །ངོ་མཚར་བས་ཀྱང་འདི་ངོ་མཚར། །རྨད་བྱུང་བས་ཀྱང་འདི་རྨད་བྱུང༌། །ཞེས་གསུངས་པ་ལྟར་རོ། ། གཞན་གྱི་དོན་སྔར་བཤད་ཟིན་ཅིང༌། འདྲི་བ་ལ་ནི་ད་འདྲི་འབྱུང་བ་ལྟར་ན་དོན་གཞན་ལ་འདྲི་བ་དང༌། བ་འབྲི་འབྱུང་བ་ལྟར་ན་ཡི་གེར་འབྲི་བ་དང་སྦྱོར་ཏེ། འོན་ཀྱང་དབུ་མཐའ་ལས། ཡི་གེ་འབྲི་མཆོད་སྦྱིན་པ་དང༌། །ཞེས་འབྱུང་བ་ལྟར་ན་ཕྱི་མའོ། །གཞུང་འདི་དག་གིས་ནི་ཇི་ལྟར་གནས་པ་དང་སྒྲུབ་པ་དང་གཟུང་བར་བྱ་བའི་ཚུལ་བསྟན་ཏོ། །
2025-10-14 11:40:58,234 [INFO] Time taken to process commentary text: 0.99s
2025-10-14 11:40:58,234 [INFO] Processing commentary text: མ་འོངས་པའི་དུས་ན་གཞུང་འདི་ལྟ་བུ་ལ་ཐོས་བསམ་བསྒོམས་པས་འཇུག་པའི་སེམས་ཅན་དེ་དག་ལ་ནི། གང་ཟག་གི་བདག་ཏུ་འདུ་ཤེས་རགས་པ་འཇུག་པར་མི་འགྱུར་ཞིང༌། དེ་བཞིན་དུ་སེམས་ཅན་དང་སྲོག་དང་གང་ཟག་ཏུ་བདེན་ཞེན་གྱི་འདུ་ཤེས་ཅི་རིགས་འཇུག་པ་སྟེ་སྐྱེ་བར་མི་འགྱུར་རོ། །
2025-10-14 11:40:58,392 [INFO] Time taken to process commentary text: 0.16s
2025-10-14 11:40:58,393 [INFO] Processing commentary text: རྒྱུ་མཚན་ནི་དེ་ལྟ་བུའི་བདག་ཏུ་འདུ་ཤེས་པ་སོགས་ནི་ཞེན་ཡུལ་ལ་ཕྱིན་ཅི་ལོག་ཏུ་ཞུགས་པ་ཡིན་པས། དེ་ཉིད་ཡང་དག་པའི་འདུ་ཤེས་ཐམས་ཅད་དང་བྲལ་བའི་ཕྱིར་རམ། འདུ་ཤེས་དག་དོན་དམ་པར་འདུ་ཤེས་སུ་གྲུབ་པ་དང་བྲལ་བའི་ཕྱིར་ཞེས་པའོ་ཞུས་པ་ན། བཅོམ་ལྡན་འདས་ཀྱིས་རབ་འབྱོར་ལ་དེ་དེ་བཞིན་ནོ་ཞེས་པ་དང༌།
2025-10-14 11:40:58,651 [INFO] Time taken to process commentary text: 0.26s
2025-10-14 11:40:58,651 [INFO] Processing commentary text: རྒྱུ་མཚན་ནི། མ་འོངས་པ་ན་སེམས་ཅན་གང་དག་མདོ་སྡེ་འདི་བཤད་པའི་ཚིག་དོན་ཐོས་པ་ན། དེ་ལྟར་ཐམས་ཅད་བདེན་པར་མེད་ན་ལས་འབྲས་སོགས་བྱ་བྱེད་མི་འཐད་ཅིང་མེད་པར་འགྱུར་རོ་སྙམ་དུ་ཡིད་མི་སྐྲག་ཅིང་མི་དངང་ལ། ཤིན་ཏུ་དངང་བར་མི་འགྱུར་ཞིང་ཡིད་ཆེས་ཏེ་མོས་པ་དེ་དག་ནི་ངོ་མཚར་རབ་དང་ལྡན་པར་འགྱུར་རོ། །
2025-10-14 11:40:58,915 [INFO] Time taken to process commentary text: 0.26s
2025-10-14 11:40:58,915 [INFO] Processing commentary text: བདེན་པར་གྲུབ་ན་བསྒྱུར་དུ་མི་རུང་བས་ལས་འབྲས་ལ་སོགས་པའི་བྱ་བྱེད་ཐམས་ཅད་བཞག་ཏུ་མི་རུང་ཞིང་མི་འཐད་ལ། བདེན་པར་མེད་པའམ་རང་བཞིན་གྱིས་མ་གྲུབ་པ་ལ་བྱ་བྱེད་ཐམས་ཅད་དང་མྱང་འདས་སོགས་འཐད་པའི་ཚུལ་ནི། རྗེས་རྟེན་འབྲེལ་བསྟོད་པ་ལས། རང་བཞིན་ལྡོག་པ་མེད་པའི་ཕྱིར། །ཆོས་རྣམས་རང་བཞིན་འགའ་ཡོད་ན། །མྱ་ངན་འདས་པ་མི་རུང་ཞིང༌། །སྤྲོས་ཀུན་ལྡོག་པ་མེད་པར་གསུངས། །ཞེས་དང༌། རང་བཞིན་གྱིས་ནི་སྟོང་པ་དང༌། །བྱ་བྱེད་འཐད་པས་མི་འགལ་ཞིང༌། ། དེ་ལས་ལྡོག་པར་མཐོང་བ་ན། །སྟོང་ལ་བྱ་བ་མི་རུང་ཞིང༌། །ཞེས་གསུངས་པ་ལྟར་རོ། །
2025-10-14 11:41:00,568 [INFO] Time taken to process commentary text: 1.65s
2025-10-14 11:41:00,568 [INFO] Processing commentary text: ངོ་མཚར་ཆེ་བའི་རྒྱུ་མཚན་ནི། ཆོས་ཀུན་རང་བཞིན་གྱིས་མ་གྲུབ་པར་སྟོན་པའི་གཞུང་ཕ་རོལ་ཏུ་ཕྱིན་པ་དམ་པ་མཆོག་འདི་ནི་ད་ལྟ་དེ་བཞིན་གཤེགས་པ་ངས་གསུངས་ཏེ། སྔོན་སངས་རྒྱས་བཅོམ་ལྡན་འདས་དཔག་ཏུ་མེད་པ་རྣམས་ཀྱིས་གསུངས་པའི་ཕྱིར་རོ། ། དེ་ནི་གོང་དུ་རྒྱུ་འབྲས་ཀྱི་ཆོས་རྣམས་རང་བཞིན་གྱིས་མེད་པར་བཤད་པ་ལ་ཡིད་ཆེས་པའི་གནས་སུ་འཛིན་པའི་ཆེད་དུ་གསུངས་པའོ། །རྒྱུ་མཚན་དེས་ན་ཕ་རོལ་ཏུ་ཕྱིན་པ་དམ་པ་ཞེས་བྱའོ། །
2025-10-14 11:41:01,074 [INFO] Time taken to process commentary text: 0.51s
2025-10-14 11:41:01,074 [INFO] Processing commentary text: དེ་ནས་བཟོད་པའི་ཕར་ཕྱིན་སྒོས་སུ་འཆད་པ་ནི། རབ་འབྱོར་བཟོད་པའི་ཕ་རོལ་ཏུ་ཕྱིན་པ་ཞེས་གང་གསུངས་པའི་ཕ་རོལ་ཏུ་ཕྱིན་པ་དེ་ཉིད་དོན་དམ་པར་མེད་པས་གང་གིས་བཟོད་པ་དང་ཇི་ལྟར་རམ་གང་བཟོད་པ་དང༌། གང་ལ་བཟོད་པའི་འཁོར་གསུམ་ལ་བདེན་ཞེན་གྱིས་གཟུང་བར་བྱར་མི་རུང་སྟེ། རྒྱུ་མཚན་ནི་རབ་འབྱོར་སྔོན་གྱི་དུས་གང་གི་ཚེ་ཀ་ལིངྐའི་རྒྱལ་པོས་ང་ཁོ་རང་གི་བུད་མེད་དང་འབྲེལ་ལམ་སྙམ་པའི་དོགས་ངན་བྱུང་སྟེ་རལ་གྲིས་ངའི་ཡན་ལག་དང་ཉིང་ལག་སོར་མོ་རྣམས་བཅད་པར་གྱུར་པ་དེའི་ཚེ། ངས་བཟོད་པའི་འཁོར་གསུམ་བདེན་མེད་དུ་ཤེས་ནས་བཟོད་པ་བསྒོམས་པས། ཐ་སྙད་པའི་ང་ལ་དམིགས་ནས་ངའོ་སྙམ་དུ་བདག་ཏུ་བདེན་པར་ཞེན་པའི་འདུ་ཤེས་ནས་གང་ཟག་ཏུ་བདེན་པར་ཞེན་པའི་འདུ་ཤེས་ཀྱང་མ་བྱུང་ཞིང༌། དེའི་ཚེ་ང་ལ་དེ་ལྟ་བུའི་བདེན་ཞེན་གྱི་འདུ་ཤེས་ཅི་ཡང་མེད་ལ། ཐ་སྙད་དུ་འདུ་ཤེས་གཞན་མེད་པར་གྱུར་པ་ཡང་མ་ཡིན་ཏེ།བཟོད་དོ་སྙམ་པའི་སྡུག་བསྔལ་དང་ལེན་དང་གནོད་པ་ལ་ཇི་མི་སྙམ་པ་དང༌། བདེན་མེད་དུ་རྟོགས་པའི་ཆོས་ལ་ངེས་སེམས་ཀྱི་འདུ་ཤེས་རྣམས་ཡོད་པའི་ཕྱིར་རོ་སྙམ་དུ་དགོངས་སོ། །
2025-10-14 11:41:02,344 [INFO] Time taken to process commentary text: 1.27s
2025-10-14 11:41:02,344 [INFO] Processing commentary text: རྒྱུ་མཚན་ནི་གལ་ཏེ་དུས་དེའི་ཚེ་ང་ལ་ངའོ་སྙམ་དུ་དོན་དམ་པར་བདག་ཏུ་འདུ་ཤེས་པ་སོགས་ཡོད་ན་ནི་དེའི་ཚེ་གཞན་ལ་གནོད་སེམས་ཀྱི་འདུ་ཤེས་ཀྱང་འབྱུང་བར་འགྱུར་ན་དེ་མ་བྱུང་བའི་ཕྱིར་རོ་ཞེས་སོ། དེར་མ་ཟད། ངས་མངོན་པར་ཤེས་ཤིང་མཁྱེན་ཏེ། ང་སྔོན་ཚེ་རབས་ལྔ་བརྒྱར་བཟོད་པ་སྨྲ་བ་ཞེས་བྱ་བའི་དྲང་སྲོང་དུ་གྱུར་པའི་དུས་སུ་རྐྱེན་དེ་ལྟ་བུ་ལ་བརྟེན་ནས་གཞན་གྱིས་ངའི་ཡན་ལག་སོགས་བཅད་པ་ན་བདག་ཏུ་འདུ་ཤེས་སོགས་མ་བྱུང་ངོ༌། ། ཏེ་ཡན་ལག་བཅད་པའི་དུས་ཀྱི་ང་དེ་སྟོན་པ་མིན་ཞིང༌། སྟོན་པ་ཡང་དེའི་དུས་ཀྱི་ང་དེ་མིན་པས། སྟོན་པས་ངའི་ཡན་ལག་རྣམས་གསུངས་པ་དེ་ཇི་ལྟར་འཐད་སྙམ་ན། བདེན་མོད། འདིའི་ལན་ཞིབ་ཏུ་བཤད་ན་མང་དུ་འགྱུར་བས། བསྡུས་ན་དེ་ནི་རྒྱུད་གཅིག་པ་ལ་དགོངས་ཤིང་སྐྱོན་མེད་ཚུལ་གོང་དུ་ཅུང་ཟད་བཤད་ཅིང་འཆད་པར་བྱའོ། །
2025-10-14 11:41:03,341 [INFO] Time taken to process commentary text: 1.00s
2025-10-14 11:41:03,341 [INFO] Processing commentary text: ངའོ་སྙམ་པའི་བདག་ཏུ་ཞེན་པ་ཡོད་ན་གནོད་སེམས་སོགས་འབྱུང་བ་ནི། རྣམ་འགྲེལ་ལས། བདག་ཡོད་ན་ནི་གཞན་དུ་ཤེས། །བདག་གཞན་ཆ་ལ་འཛིན་དང་སྡང༌། །འདི་དག་དང་ནི་ཡོངས་འབྲེལ་བས། །ཉེས་པ་ཐམས་ཅད་འབྱུང་བར་འགྱུར། །ཞེས་བཤད་པ་བཞིན་ནོ། ། དེ་ལྟ་བུའི་བཟོད་པའི་སྟོབས་ཀྱིས་ང་སངས་རྒྱས་པས་རྒྱུ་མཚན་དེ་ལྟ་བས་ན་བྱང་ཆུབ་སེམས་དཔའ་རྣམས་ཀྱིས་དེ་ལྟ་བུའི་བདག་ཏུ་འདུ་ཤེས་པ་རྣམ་པར་སྤངས་ཏེ་བླ་ན་མེད་པའི་བྱང་ཆུབ་ཏུ་སེམས་བསྐྱེད་ཅིང་གོང་འཕེལ་དུ་བྱའོ། །
2025-10-14 11:41:03,971 [INFO] Time taken to process commentary text: 0.63s
2025-10-14 11:41:03,972 [INFO] Processing commentary text: བཟོད་པའི་འཁོར་གསུམ་ལ་བདེན་ཞེན་གྱིས་མི་གནས་པར་མ་ཟད། གཟུགས་སྒྲ་སོགས་ལ་ཡང་དེ་ལྟར་མི་གནས་ཤིང༌། ཀུན་རྫོབ་པའི་ཆོས་གང་ཅི་ལ་ཡང་བདེན་ཞེན་གྱིས་མི་གནས་པ་དང༌། ཀུན་རྫོབ་པའི་ཆོས་བདེན་པར་མེད་པའི་དོན་དམ་པ་ལ་ཡང་བདེན་ཞེན་གྱིས་གནས་པར་མི་བྱའོ། །
2025-10-14 11:41:04,148 [INFO] Time taken to process commentary text: 0.18s
2025-10-14 11:41:04,148 [INFO] Processing commentary text: རྒྱུ་མཚན་ནི་གཟུགས་སྒྲ་སོགས་ལ་ཞེན་ཅིང་གནས་པའི་ཡུལ་གཟུགས་སོགས་གང་ཡིན་པ་དེ་ཉིད་དོན་དམ་པར་མི་གནས་པ་སྟེ་མ་གྲུབ་པའི་ཕྱིར་རོ་ཞེས་སོ། ། དེ་བས་ན་དེ་བཞིན་གཤེགས་པས་བྱང་ཆུབ་སེམས་དཔའ་ཅི་ལ་ཡང་དོན་དམ་པར་མི་གནས་པར་སྦྱིན་པ་སྦྱིན་པར་བྱའོ་ཞེས་གསུངས་ཏེ། དེས་མཚོན་ནས་ཚུལ་ཁྲིམས་སོགས་གཞན་ལའང་སྦྱོར་བར་དགོངས་སོ། །
2025-10-14 11:41:04,482 [INFO] Time taken to process commentary text: 0.33s
2025-10-14 11:41:04,482 [INFO] Processing commentary text: བྱང་ཆུབ་སེམས་དཔས་ནི་བདེན་ཞེན་མེད་པའི་ཚུལ་འདི་ལྟར་སྦྱིན་པ་ཡོངས་སུ་གཏོང་བ་དང་ཚུལ་ཁྲིམས་སྲུང་སོགས་བྱའོ། །
2025-10-14 11:41:04,513 [INFO] Time taken to process commentary text: 0.03s
2025-10-14 11:41:04,513 [INFO] Processing commentary text: སེམས་ཅན་དུ་བདེན་པར་འདུ་ཤེས་པ་དེ་ཉིད་ཀྱང་དོན་དམ་པར་འདུ་ཤེས་མེད་པ་དང༌། ཐ་སྙད་དུ་སེམས་ཅན་གང་དག་ཅེས་གསུངས་པའི་སེམས་ཅན་དེ་དག་ཉིད་ཀྱང་སེམས་ཅན་དུ་རང་བཞིན་གྱིས་མེད་པའོ། །
2025-10-14 11:41:04,602 [INFO] Time taken to process commentary text: 0.09s
2025-10-14 11:41:04,602 [INFO] Processing commentary text: རྒྱུ་མཚན་ནི་རབ་འབྱོར་དེ་བཞིན་གཤེགས་པས་དེ་ལྟར་ཆོས་རྣམས་བདེན་སྟོང་དུ་བཤད་པ་ནི་རྫུན་དུ་གསུངས་པ་མ་ཡིན་ཏེ། དེ་བཞིན་གཤེགས་པ་ནི་ཕྱིན་ཅི་མ་ལོག་པར་ཡང་དག་པར་གསུངས་པ་དང༌། རྣམ་པ་གཞན་དུ་མི་འགྱུར་བའི་བདེན་པར་གསུངས་པ་དང༌། ཆོས་རྣམས་ཀྱི་གནས་ཚུལ་ཇི་ལྟ་བ་དེ་བཞིན་ཉིད་དུ་གསུངས་པ་པོ་སྟེ། ལོག་པར་གསུངས་པ་པོ་མ་ཡིན་པའི་ཕྱིར་རོ། །
2025-10-14 11:41:04,971 [INFO] Time taken to process commentary text: 0.37s
2025-10-14 11:41:04,971 [INFO] Processing commentary text: རབ་འབྱོར་དེ་བཞིན་གཤེགས་པས་ཐོབ་བྱའི་ཆོས་གང་ཡང་སངས་རྒྱས་པའམ་བསྟན་པ་དེ་རྣམས་ལ་བདེན་པ་དོན་དམ་པའི་ཆོས་རྣམས་བདེན་པར་གྲུབ་པ་ཡང་མེད་ཅིང༌། རྫུན་པ་ཀུན་རྫོབ་པའི་ཆོས་རྣམས་ཀྱང་བདེན་པར་གྲུབ་པ་མེད་དོ་ཞེས་སོ། །ཀ་མ་ལ་ཤཱི་ལས་ནི། ཀུན་རྫོབ་རྣམས་དོན་དམ་དཔྱོད་པའི་རིག་ཤེས་ཀྱི་ངོ་བོར་མེད་པས་མི་བདེན་ཅིང་རྫུན་པ་ལ་བཤད་པ་ལྟར་སྣང་སྟེ། གཞུང་འདིས་མཐའ་གཉིས་སེལ་བའང་ཡིན་ནོ། །
2025-10-14 11:41:05,499 [INFO] Time taken to process commentary text: 0.53s
2025-10-14 11:41:05,499 [INFO] Processing commentary text: བདེན་མེད་རྟོགས་མ་རྟོགས་པའི་དབང་གིས་སྦྱིན་སོགས་ཀྱི་བྱེད་ལས་ལ་ཁྱད་པར་ཡོད་ཅེས་སྟོན་པ་ནི། འདི་ལྟ་སྟེ་དཔེར་ན། མིག་དང་ལྡན་པའི་མི་ཞིག་མུན་པ་ཆེན་པོར་ཞུགས་ནས་ཡུལ་གཟུགས་ཀྱི་དངོས་པོ་ཅི་ཡང་གསལ་བར་མི་མཐོང་བ་དེ་བཞིན་དུ། བྱང་སེམས་གང་བདེན་མེད་ལ་བློ་ཁ་མ་ཕྱོགས་ཤིང་བདེན་འཛིན་གྱིས་བཅིངས་པའི་མངོན་ཞེན་གྱི་ལྟ་བའི་གཡང་དུ་ལྷུང་ནས་སྦྱིན་པ་གཏོང་བའི་བྱང་སེམས་རྣམས་ནི་དཔེ་དེ་དང་འདྲ་བའི་བྱང་ཆུབ་སེམས་དཔར་བལྟ་བར་བྱའོ། །
2025-10-14 11:41:06,139 [INFO] Time taken to process commentary text: 0.64s
2025-10-14 11:41:06,139 [INFO] Processing commentary text: ཡང་འདི་ལྟ་སྟེ། ནམ་ལངས་ཏེ་ཉི་མ་ཤར་ནས་མིག་དང་ལྡན་པའི་མིས་ཡུལ་གཟུགས་བཟང་ངན་རྣམ་པ་སྣ་ཚོགས་མཐོང་བ་དེ་བཞིན་དུ། བྱང་སེམས་གང་བདེན་འཛིན་གྱིས་བཅིངས་པའི་དངོས་པོར་མ་ལྷུང་བས་སྦྱིན་པ་ཡོངས་སུ་གཏོང་བའི་བྱང་ཆུབ་སེམས་དཔའ་རྣམས་ནི་དཔེ་དེ་དང་འདྲ་བར་བལྟ་བར་བྱའོ་ཞེས་བདེན་འཛིན་གྱིས་བཅིངས་པའི་སྦྱིན་པ་ནི་མི་མུན་པར་ཞུགས་ནས་གཟུགས་མི་མཐོང་བ་དང་འདྲ་ཞིང༌།
2025-10-14 11:41:06,624 [INFO] Time taken to process commentary text: 0.49s
2025-10-14 11:41:06,624 [INFO] Processing commentary text: བདེན་མེད་རྟོགས་པའི་སྦྱིན་པ་ནི་མིག་ལྡན་གྱིས་གཟུགས་མཐོང་བ་དང་འདྲ་བར་བཤད་ཅིང༌། གཞན་ཡང་བདེན་མེད་རྟོགས་པའི་ཤེས་རབ་ཀྱིས་མ་ཟིན་པའི་སྦྱིན་སོགས་ལྔ་ནི་དམུས་ལོང་ལྟ་བུ་དང༌། བདེན་མེད་རྟོགས་པའི་ཤེས་རབ་ཀྱི་ཕར་ཕྱིན་ནི་ལོང་ཁྲིད་མིག་ལྡན་དང་འདྲ་སྟཻ། སྡུད་པ་ལས། དམུས་ལོང་དམིགས་བུ་མེད་པ་བྱེ་བ་ཁྲག་ཁྲིག་རྣམས། ། ལམ་ཡང་མི་ཤེས་གྲོང་ཁྱེར་འཇུག་པར་ག་ལ་འགྱུར། །ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །དམིགས་བུ་མེད་པས་བྱང་ཆུབ་རེག་པར་ནུས་མ་ཡིན། །ཞེས་གསུངས་པའི་མཇུག་ཏུ། ཕར་ཕྱིན་དང་པོ་ལྔ་པོ་དེ་བདེན་མེད་རྟོགས་པའི་ཤེར་ཕྱིན་གྱིས་མ་ཟིན་ན་མིག་མེད་ལྟ་བུ་དང་སངས་རྒྱས་ཀྱི་སར་བགྲོད་མི་ནུས་ཤིང༌།
2025-10-14 11:41:08,255 [INFO] Time taken to process commentary text: 1.63s
2025-10-14 11:41:08,255 [INFO] Processing commentary text: ཟིན་ན་མིག་ལྡན་ལྟ་བུ་དང་དེར་བགྲོད་ནུས་སོ་ཞེས་སྔོན་མ་དང་སྦྲེལ་ནས་སྟོན་པ་ནི། གང་ཚེ་ཤེས་རབ་ཀྱིས་ནི་རབ་ཏུ་ཟིན་གྱུར་ན། །དེ་ཚེ་མིག་རྙེད་གྱུར་ཅིང་འདི་ཡི་མིང་ཐོབ་བོ།  ཞེས་གསུངས་སོ། །དཔལ་ལྡན་ཟླ་བ་གྲགས་པས་དབུ་མ་འཇུག་པ་ལས་ཀྱང༌། ཇི་ལྟར་ལོང་བའི་ཚོགས་ཀུན་བདེ་བླག་ཏུ། །མིག་ལྡན་སྐྱེས་བུ་གཅིག་གིས་འདོད་པ་ཡིས། །ཡུལ་དུ་ཁྲིད་པ་དེ་བཞིན་འདིར་ཡང་བློས། །མིག་ཉམས་ཡོན་ཏན་བླངས་ཏེ་རྒྱལ་ཉིད་འགྲོ །ཞེས་གསུངས་སོ། །
2025-10-14 11:41:09,426 [INFO] Time taken to process commentary text: 1.17s
2025-10-14 11:41:09,426 [INFO] Processing commentary text: དེ་ནས་བཅོམ་ལྡན་འདས་ཀྱིས་ད་ལྟ་དང་མ་འོངས་པའི་དུས་སུ་གཞུང་འདི་འཛིན་འཆང་སོགས་བྱེད་པའི་གང་ཟག་གང་འབྱུང་བ་ནི་དེ་བཞིན་གཤེགས་པས་ད་ལྟ་ནས་མཁྱེན་ཅིང་གཟིགས་ཏེ།  སེམས་ཅན་དེ་དག་ཐམས་ཅད་ནི་བསོད་ནམས་ཀྱི་ཕུང་པོ་དཔག་ཏུ་མེད་པ་བསྐྱེད་པར་འགྱུར་རོ་ཞེས་པ་ནི།སངས་རྒྱས་ཀྱིས་སེམས་ཅན་དེ་དག་ལ་ཐུགས་ཀྱིས་དགོངས་ཤིང་བསོད་ནམས་ཆེའོ་ཞེས་སྤྲོ་བ་བསྐྱེད་པའོ། །
2025-10-14 11:41:09,899 [INFO] Time taken to process commentary text: 0.47s
2025-10-14 11:41:09,899 [INFO] Processing commentary text: གཞན་ཡང་གང་གིས་སྔ་དྲོ་དང་ཕྱི་དྲོའི་དུས་རྣམས་དང་བསྐལ་བ་མང་པོར་ལུས་ཀྱི་སྦྱིན་པ་གངྒཱའི་ཀླུང་གི་བྱེ་མ་སྙེད་ཀྱིས་མཚན་པའི་ལུས་གཏོང་ཞིང༌། བཏང་བའི་ཕན་ཡོན་ལས་གང་གིས་གཞུང་འདི་རྫོགས་པར་ཐོས་ཤིང་མོས་ནས་བློས་མི་སྤོང་ན། དེའི་བསོད་ནམས་ཀྱི་ཕུང་པོ་སྔ་མ་ལས་ཀྱང་ཆེ་ན་གང་གཞུང་འདི་ཡི་གེར་འབྲི་བ་སོགས་བྱས་ན་བསོད་ནམས་དེ་ལས་ཆེ་བ་ལྟ་ཅི་སྨོས་ཞེས་གསུངས། དེ་ཡང་ལེན་པ་ནས་རབ་ཏུ་སྟོན་པའི་བར་སྔ་མ་སྔ་མ་ལས་ཕྱི་མ་ཕྱི་མ་བསོད་ནམས་ཏེ་ཕན་ཡོན་ཆེ་བར་འགྱུར་རོ། །
2025-10-14 11:41:10,626 [INFO] Time taken to process commentary text: 0.73s
2025-10-14 11:41:10,626 [INFO] Processing commentary text: བསྔགས་པ་ནི་ཆོས་ཀྱི་རྣམ་གྲངས་འདིའི་དོན་ཟབ་པ་དང་རྟོགས་དཀའ་བའི་ཕྱིར་བསམ་གྱིས་མི་ཁྱབ་ཅིང་འདི་དང་མཉམ་པའི་མཚུངས་པ་གཞན་མེད་དེ། འདི་ལ་ཐོས་བསམ་བསྒོམས་པ་བྱས་པའི་འབྲས་བུ་རྣམ་པར་སྨིན་པ་ཡང་རྒྱ་ཆེ་བ་བསམ་གྱིས་མི་ཁྱབ་པ་ཉིད་དུ་རིག་པ་སྟེ་ཤེས་པར་བྱའོ། །
2025-10-14 11:41:10,819 [INFO] Time taken to process commentary text: 0.19s
2025-10-14 11:41:10,820 [INFO] Processing commentary text: ཆོས་འདི་ནི་ཐེག་པ་དམན་པ་ལ་མོས་པ་རྣམས་ཀྱི་ཆེད་དུ་གཙོ་བོར་མ་ཡིན་གྱི། ཐེག་པ་མཆོག་དང་ཐེག་པ་ཕུལ་དུ་ཕྱིན་པ་ཐེག་པ་ཆེན་པོའི་ལམ་དུ་ཞུགས་པའི་སེམས་ཅན་བྱང་ཆུབ་སེམས་དཔའ་རྣམས་ཀྱི་དོན་གྱི་ཕྱིར་དེ་བཞིན་གཤེགས་པས་གསུངས་སོ། ། ཐེག་པ་མཆོག་དང་ཐེག་པ་ཕུལ་དུ་ཕྱིན་པ་གཉིས་ཀ་ཐེག་པ་ཆེན་པོའི་མིང་གི་རྣམ་གྲངས་སོ། །
2025-10-14 11:41:11,167 [INFO] Time taken to process commentary text: 0.35s
2025-10-14 11:41:11,168 [INFO] Processing commentary text: དེ་ལྟ་བུའི་ཐེག་པ་ཆེན་པོའི་སེམས་ཅན་གང་དག་ཆོས་འདི་ལེན་པ་དང་འཛིན་པ་སོགས་བྱེད་པ་དེ་དག་ནི། དེ་བཞིན་གཤེགས་པས་ད་ལྟ་ནས་མཁྱེན་ཅིང་གཟིགས་ཏེ་སེམས་ཅན་དེ་དག་ནི་བསོད་ནམས་ཀྱི་ཕུང་པོ་དཔག་ཏུ་མེད་པ་དང༌། བློས་བསམ་གྱིས་མི་ཁྱབ་པ་དང༌།  དེ་དང་མཚུངས་པ་མེད་པ་དང༌། མཐའ་གཞལ་དུ་མེད་པ་དང༌། ཚད་མེད་པ་དང་ལྡན་པར་འགྱུར་ཏེ་སེམས་ཅན་དེ་དག་ཐམས་ཅད་ཀྱང་དེ་བཞིན་གཤེགས་པ་ངའི་བྱང་ཆུབ་ཀྱི་གོ་འཕང་ཕྲག་པ་ལ་ཐོགས་པ་ལྟར་མྱུར་དུ་ཐོབ་པར་འགྱུར་རོ། །
2025-10-14 11:41:11,848 [INFO] Time taken to process commentary text: 0.68s
2025-10-14 11:41:11,848 [INFO] Processing commentary text: རྒྱུ་མཚན་ནི། ཆོས་དམན་པ་ལ་མོས་པ་རྣམས་ཀྱིས་ནི་ཆོས་ཀྱི་རྣམས་གྲངས་ཟབ་མོ་འདི་ལ་ཐོས་བསམ་སྒོམ་པའི་ཚུལ་གྱིས་མཉན་པར་བྱར་མི་ནུས་ཏེ། གང་ཟག་གི་བདག་ཏུ་ལྟ་བ་དང་སེམས་ཅན་དང་སྲོག་དང་གང་ཟག་ཏུ་བདེན་ཞེན་གྱིས་ལྟ་ཞིང༌། འདོད་པའི་གང་ཟག་ཕྱི་རོལ་པ་ལྟ་བུ་རྣམས་ཀྱིས་གཞུང་འདིའི་ཚིག་དོན་མཉན་པ་དང་བླང་བ་སོགས་བྱེད་མི་ནུས་ཏེ། དེ་བྱེད་པའི་གནས་སམ་གོ་སྐབས་མེད་པའི་ཕྱིར་ཏེ། དེ་ལྟ་བུའི་སེམས་ཅན་རྣམས་ཀྱིས་བདག་མེད་པའི་དོན་མི་འདོད་པའི་ཕྱིར་རོ། །
2025-10-14 11:41:12,564 [INFO] Time taken to process commentary text: 0.72s
2025-10-14 11:41:12,564 [INFO] Processing commentary text: ཡང་ས་ཕྱོགས་གང་ན་མདོ་སྡེ་འདི་སྟོན་པའི་ས་ཕྱོགས་དེ་ལྷ་དང་མི་དང་ལྷ་མ་ཡིན་དང་བཅས་པའི་འཇིག་རྟེན་གྱི་སེམས་ཅན་རྣམས་ཀྱིས་མཆོད་པ་དང་ཕྱག་བྱ་བ་དང་བསྐོར་བར་བྱ་བའི་འོས་སུ་འགྱུར་ཏེ། །ས་ཕྱོགས་དེ་མཆོད་རྟེན་ལྟ་བུར་འགྱུར་རོ། །འདི་ནི་མངོན་རྟོགས་རྒྱན་ལས། བྱང་ཆུབ་དག་ནི་རྟེན་མཆོད་ཉིད། ། ཞེས་པའི་རྩ་བའི་མདོ་ཡུམ་རྒྱས་འབྲིང་བསྡུས་གསུམ་དང་འགྲེལ་པ་རྣམས་ལས་ནི་བྱང་སེམས་སྒོམ་ལམ་པ་གང་དུ་བཞུགས་པའི་གནས་དེ་གཞན་གྱིས་བཀུར་བའི་གནས་མཆོད་རྟེན་ལྟ་བུར་གསུངས་པ་དང་འདྲ་ལ། གཙོ་བོ་ནི་གཞུང་འདིའི་བརྗོད་བྱ་དོན་གྱི་ཤེར་ཕྱིན་ཁྱད་པར་ཅན་རྒྱུད་ལ་སྐྱེས་པའི་གང་ཟག་བཞུགས་པའི་གནས་ལ་དགོངས་སོ། །གོང་དུ་འདི་ལྟ་བུ་ཞིག་སོང་ཡང་གཞི་སོ་སོའི་དབང་དུ་མཛད་པའོ། །
2025-10-14 11:41:13,609 [INFO] Time taken to process commentary text: 1.04s
2025-10-14 11:41:13,609 [INFO] Processing commentary text: སྔ་མ་ལས་གཞན་ཡང་རབ་འབྱོར་རིགས་ཀྱི་བུའམ་བུ་མོ་གང་མདོ་སྡེ་འདི་འཛིན་འཆང་སོགས་བྱེད་ཅིང་དོན་ཉམས་སུ་ལེན་པའི་སེམས་ཅན་དེ་དག་ནི་ནད་སྣ་ཚོགས་དང་འཐབ་རྩོད་མཚང་འདྲུ་དང་བཅིང་རྡེག་སོགས་ཀྱིས་མནར་བ་དང་ཤིན་ཏུ་མནར་བའི་སྡུག་བསྔལ་མྱོང་བར་འགྱུར་བ་ཡོད་སྲིད་ཀྱང༌། སྐྱོན་ཆེན་པོ་མ་ཡིན་ཏེ།  རྒྱུ་མཚན་དེ་ཅིའི་ཕྱིར་ཞེ་ན། སེམས་ཅན་དེ་དག་གིས་ནི་ཚེ་རབས་འདི་དང་སྔ་མའི་དུས་སུ་མི་དགེ་བའི་ལས་ཆེན་པོ་ངན་སོང་གསུམ་དུ་སྐྱེ་བར་འགྱུར་བའི་ལས་གང་དག་བྱས་པ་དེ་དག་ཐམས་ཅད་ཀྱི་འབྲས་བུ་ནི་ཚེ་འདི་ཉིད་ཀྱི་ཐོག་མ་སྨིན་ཏེ་སྡུག་བསྔལ་གྱིས་མནར་བ་དེའི་སྟོབས་ཀྱིས་ཚེ་རབས་སྔ་མའི་མི་དགེ་བའི་ལས་དེ་དག་ཐམས་ཅད་འབྱང་བ་སྟེ་དག་པར་འགྱུར་ཏེ། སངས་རྒྱས་ཀྱི་བྱང་ཆུབ་ཀྱང་མྱུར་དུ་ཐོབ་པར་འགྱུར་རོ། །
2025-10-14 11:41:14,717 [INFO] Time taken to process commentary text: 1.11s
2025-10-14 11:41:14,717 [INFO] Processing commentary text: ཤེར་ཕྱིན་ལ་བརྩོན་པའི་གཉེན་པོ་ཀུན་ཏུ་སྤྱོད་པའི་སྟོབས་ཀྱིས་ནི་སྡིག་ལས་རྣམས་ཀྱི་རྩ་བ་བདག་འཛིན་བཅོམ་སྟེ་ཐར་པ་དང་ཐམས་ཅད་མཁྱེན་པ་ཡང་ཐོབ་པར་འགྱུར་ཞེས་བཤད་ན། ངན་འགྲོར་སྐྱེ་བའི་ལས་རྣམ་འཇོམས་པ་ལྟ་ཅི་སྨོས་སོ། །
2025-10-14 11:41:15,018 [INFO] Time taken to process commentary text: 0.30s
2025-10-14 11:41:15,019 [INFO] Processing commentary text: ཚུལ་དེ་ལྟར་རྟོག་གེ་འབར་བ་སོགས་ནས་བཤད་ཅིང༌། ཐར་པ་ཆེན་པོ་ལས་ཀྱང༌། ངན་འགྲོར་སྐྱེ་བའི་སྡིག་ཡོད་ཀྱང༌། །མགོ་བོ་ན་བ་ཙམ་གྱིས་འབྱང༌། །ཞེས་གསུངས་སོ། ། དཔེར་ན་ས་བོན་བཏབ་ཀྱང་ཆུ་ལུད་དྲོད་གཤེར་སོགས་གཏན་མེད་ན་མྱུ་གུ་མི་སྐྱེ་བ་ལྟར་བདག་འཛིན་སྤོང་ནུས་ན་ནི། བསགས་པའི་ལས་ཅི་ཡོད་ཀྱང་གྲོགས་ཉོན་མོངས་མེད་པས་རྣམ་སྨིན་འབྱིན་མི་ནུས་ཏེ། རྣམ་འགྲེལ་ལས། སྲིད་པའི་སྲེད་ལས་རྣམ་བརྒལ་བའི། །ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་ཕྱིར་རོ། ། ཞེས་གསུངས་པ་ལྟར་རོ། །
2025-10-14 11:41:16,431 [INFO] Time taken to process commentary text: 1.41s
2025-10-14 11:41:16,431 [INFO] Processing commentary text: རབ་འབྱོར་ངས་མངོན་པར་ཤེས་ཤིང་མཁྱེན་ཏེ། སྔོན་འདས་པའི་བསྐལ་བ་གྲངས་མེད་པའི་ཡང་ཆེས་གྲངས་མེད་པ་དང༌། སངས་རྒྱས་མར་མེ་མཛད་ཀྱི་སྔ་རོལ་གྱི་ཡང་ཆེས་སྔ་རོལ་གྱི་དུས་ན༑ སངས་རྒྱས་བྱེ་བ་ཁྲག་ཁྲིག་འབུམ་ཕྲག་བརྒྱད་ཅུ་རྩ་བཞི་དག་བྱུང་བ་དེ་དག་ངས་མཆོད་ཅིང་བསྙེན་བཀུར་བ་སོགས་ཀྱིས་ཐུགས་མཉེས་པར་བྱས་ཏེ། མི་མཉེས་པར་མ་བྱས་ཤིང་ཐུགས་སུན་ཕྱུང་པ་མ་བྱས་ཏེ། ངས་དེ་ལྟར་བྱས་པའི་བསོད་ནམས་དང༌། ཕྱི་མའི་དུས་ལྔ་བརྒྱའི་མཐའ་མ་ལ་མདོ་སྡེ་འདི་འབྲི་བ་སོགས་བྱེད་པའི་བསོད་ནམས་གང་ཡིན་པ་གཉིས་ལས།
2025-10-14 11:41:17,293 [INFO] Time taken to process commentary text: 0.86s
2025-10-14 11:41:17,294 [INFO] Processing commentary text: བསོད་ནམས་ཀྱི་ཕུང་པོ་ཕྱི་མ་འདི་ཆེ་སྟེ་བསོད་ནམས་ཀྱི་ཕུང་པོ་སྔོན་མས་འདི་ལ་ཆ་བརྒྱར་བགོས་པའི་བརྒྱའི་ཆ་སྟེ་ཆ་གཅིག་ཙམ་གྱི་བར་ཉེ་བར་མི་ཕོད་མི་འགྲོ་ཞིང༌། དེ་བཞིན་དུ་སྟོང་གི་ཆ་དང་འབུམ་གྱི་ཆ་དང་གྲངས་དང་ཚད་དང་བགྲང་བ་དང་དཔེ་དང་ཟླ་དང་རྒྱུར་ཡང་འགྲན་པར་མི་བཟོད་པ་སྟེ་མི་ནུས་སོ། །
2025-10-14 11:41:17,645 [INFO] Time taken to process commentary text: 0.35s
2025-10-14 11:41:17,645 [INFO] Processing commentary text: དེ་དག་ཀུན་ནི་དཔེ་མཚོན་པ་ཡིན་ཡང༌། ཆ་ནི་ཆ་ཤས་ཆེ་ཆུང་དང་གྲངས་མང་ཉུང་མི་འདྲ་ཞིང་དཔེ་མི་འདྲ་བ་དང་དོ་ཟླ་མི་མཉམ་པ་དང་རྒྱུ་མཚན་མི་འདྲ་བ་དང༌། བགྲང་བ་ནི་མཚུངས་པར་བགྲང་དུ་མི་རུང་བའོ། །
2025-10-14 11:41:17,845 [INFO] Time taken to process commentary text: 0.20s
2025-10-14 11:41:17,845 [INFO] Processing commentary text: གལ་ཏེ་དེ་དག་གིས་བསོད་ནམས་ཀྱི་ཕུང་པོ་ཇི་སྙེད་ཅིག་རབ་ཏུ་བསྐྱེད་ཅིང་འཛིན་པར་འགྱུར་བའི་བསོད་ནམས་ཀྱི་ཕུང་པོ་འདི་ལྟ་བུའོ་ཞེས་ལེགས་པར་ཕྱེ་ཞིང་བརྗོད་ན།  བློ་དམན་པའི་སེམས་ཅན་རྣམས་ཡིད་མི་ཆེས་ཤིང་ཡིད་མྱོས་མྱོས་པོར་ཏེ་རྨོངས་ནས་སེམས་རབ་ཏུ་འཁྲུགས་པར་འགྱུར་རོ། །
2025-10-14 11:41:18,082 [INFO] Time taken to process commentary text: 0.24s
2025-10-14 11:41:18,082 [INFO] Processing commentary text: ཆོས་ཀྱི་རྣམ་གྲངས་འདི་གཞུང་ཉུང་ཡང་དོན་རྒྱ་ཆེ་བས་བསམ་གྱིས་མི་ཁྱབ་ཅིང༌། འདིའི་དོན་ཉམས་སུ་བླངས་པའི་རྣམ་པར་སྨིན་པའི་འབྲས་བུ་ཡང་བསམ་གྱིས་མི་ཁྱབ་བོ། །རྣམ་པར་སྨིན་པའི་འབྲས་བུ་ཞེས་པའི་རྣམ་སྨིན་གྱི་འབྲས་བུ་ཁོ་ན་ལ་མི་བཟུང་གི །རྒྱུ་མཐུན་དང་བདག་འབྲས་དང་བྲལ་འབྲས་སོགས་ཀྱང་སྡུད་དོ། །འདི་ལྟ་བུ་ཞིག་གོང་དུ་ཡང་བྱུང་མོད། སྐབས་དོན་ཐ་དད་ལ་དགོངས་ནས་གསུངས་སོ། །
2025-10-14 11:41:18,672 [INFO] Time taken to process commentary text: 0.59s
2025-10-14 11:41:18,672 [INFO] Processing commentary text: ཡང་བཅོམ་ལྡན་འདས་ཀྱིས་རབ་འབྱོར་ལ་བྱང་ཆུབ་སེམས་དཔའི་ཐེག་པ་ལ་ཞུགས་པས་ཇི་ལྟར་གནས་པར་བགྱི་ཞེས་སོགས་ཞུས་སོ། །སྔར་འདི་ལྟ་བུ་ཞིག་སོང་ཡང་ཚོགས་ལམ་དང་མོས་སྤྱོད་ཀྱི་སའི་དབང་དུ་མཛད་ལ།འདིར་ནི་མཐོང་ལམ་ཐོབ་པ་ལ་ཉེ་བ་དང་དེ་ཐོབ་པའི་སྐབས་ནས་དེ་ལྟར་བྱེད་པ་ལ་དགོངས་ནས་གསུངས་ཏེ་དོན་ནི་སྔར་བཤད་ཟིན་པ་ལྟར་རོ། །བྱང་ཆུབ་སེམས་དཔའི་ཐེག་པ་ལ་ཞུགས་པའི་ཆོས་དེ་གང་ཡང་བདེན་པར་གྲུབ་པ་མེད་དོ་ཞེས་མཇུག་བསྡུས་སོ། །
2025-10-14 11:41:19,375 [INFO] Time taken to process commentary text: 0.70s
2025-10-14 11:41:19,375 [INFO] Processing commentary text: ཡང་རབ་འབྱོར་དེ་བཞིན་གཤེགས་པ་ངས་སྔོན་སངས་རྒྱས་མར་མེ་མཛད་ལས་ཆོས་གང་དོན་དམ་པར་བླངས་ནས་སངས་རྒྱས་པའི་ཆོས་དེ་གང་དག་ཡོད་སྙམ་མམ་ཞེས་དྲིས་པ་ན། ལན་དུ་རབ་འབྱོར་གྱིས་དེ་མ་མཆིས་སོ་ཞེས་གསོལ་བ་དང༌། བཅོམ་ལྡན་འདས་ཀྱིས་དེ་དེ་བཞིན་ནོ་ཞེས་ཚིག་དང༌། དེ་དེ་བཞིན་ནོ་ཞེས་དོན་ལ་བདེན་ཁ་གནང་སྟེ། དེ་ལྟ་བུའི་ཆོས་གང་ཡང་མེད་དོ། །
2025-10-14 11:41:19,818 [INFO] Time taken to process commentary text: 0.44s
2025-10-14 11:41:19,819 [INFO] Processing commentary text: གལ་ཏེ་དེ་འདྲ་བའི་ཆོས་འགའ་ཞིག་ཡོད་པར་གྱུར་ན་ནི།   དེ་བཞིན་གཤེགས་པ་མར་མེ་མཛད་ཀྱིས་ང་ལ་བྲམ་ཟེའི་ཁྱེའུ་ཁྱོད་མ་འོངས་པའི་དུས་འདི་ཙམ་ནས་སངས་རྒྱས་ཤཱཀྱ་ཐུབ་པ་ཞེས་བྱ་བར་འགྱུར་རོ་ཞེས་ལུང་མི་སྟོན་པ་ཞིག་ན། མངོན་པར་རྫོགས་པར་སངས་རྒྱས་པའི་ཆོས་གང་ཡང་བདེན་པར་གྲུབ་པ་མེད་པའི་ཕྱིར་ན། དེའི་ཚེ་དེ་བཞིན་གཤེགས་པ་མར་མེ་མཛད་ཀྱིས་ང་ལ་དེ་ལྟར་བྱང་ཆུབ་ཏུ་ལུང་བསྟན་ཏོ། །
2025-10-14 11:41:20,471 [INFO] Time taken to process commentary text: 0.65s
2025-10-14 11:41:20,471 [INFO] Processing commentary text: དེ་ཡང་གང་གིས་གང་ཞིག་གང་དུ་ལུང་བསྟན་པའི་ཆོས་རྣམས་ནི་ཐ་སྙད་བཏགས་ཡོད་མིང་རྐྱང་ཙམ་ཡིན་གྱི། དོན་དམ་པར་གྲུབ་པ་མེད་པའི་ཚུལ་གོང་དུ་བརྗོད་ཟིན་ཏོ། །
2025-10-14 11:41:20,614 [INFO] Time taken to process commentary text: 0.14s
2025-10-14 11:41:20,614 [INFO] Processing commentary text: སངས་རྒྱས་མར་མེ་མཛད་བྱོན་ནས་བསྐལ་བ་གྲངས་མེད་གཅིག་དང་དགུ་བཅུ་རྩ་གཅིག་ཡིན་པར་མདོ་ལས་བཤད་ཅིང༌། འདུས་པའི་རྩ་རྒྱུད་ཀྱི་འགྲེལ་པ་སྒྲོན་གསལ་གྱི་མཆན་བུ་ལས་ཀྱང་རྗེས།   མར་མེ་མཛད་ནི་བསྐལ་ཆེན་གྲངས་མེད་གཅིག་དང་དགུ་བཅུ་རྩ་གཅིག་གི་གོང་རོལ་ཏུ་བྱུང་སྟེ་ཞེས་གསུངས་སོ། །
2025-10-14 11:41:21,160 [INFO] Time taken to process commentary text: 0.55s
2025-10-14 11:41:21,160 [INFO] Processing commentary text: དེའི་ཚེ་སྟོན་པ་བྲམ་ཟེའི་ཁྱེའུ་ཆོས་ཀྱི་སྤྲིན་དུ་གྱུར་པའི་དུས་སུ་ལུས་ལ་སངས་རྒྱས་དེ་ཉིད་ཀྱིས་ཞབས་བཞག་སྟེ་བྱིན་གྱིས་བརླབས་པས་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་ནས་འཚང་རྒྱ་བར་ལུང་བསྟན་ཏེ། སྤྱིར་མི་སྐྱེ་བའི་ཆོས་ལ་བཟོད་པ་ཐོབ་པ་ལ་ཆུང་འབྲིང་ཆེན་པོ་གསུམ་སྟེ།  ཆུང་ངུ་སྦྱོར་ལམ་བཟོད་པ་དང༌། འབྲིང་མཐོང་ལམ་དང༌། ཆེན་པོ་དགྲ་བཅོམ་ཐོབ་པ་ནས་འབྱུང་ཞིང༌། ཐེག་ཆེན་གྱི་དབང་དུ་བྱས་ན་ས་བརྒྱད་པ་ནས་ཐོབ་བོ། །བཟོད་པ་དེ་གསུམ་གང་རུང་ཐོབ་པ་ལ་འདུས་བྱས་ཀྱི་ཆོས་རྣམས་རང་བཞིན་གྱིས་སྐྱེ་བ་མེད་པར་རྟོགས་དགོས་པའི་ཕྱིར་སྟོང་ཉིད་ངེས་པར་རྟོགས་དགོས་ལ།  འབྲིང་དང་ཆེན་པོ་ལ་ནི་སྟོང་ཉིད་མངོན་སུམ་དུ་རྟོགས་དགོས་ཤིང༌། ཆེན་པོ་ལ་ནི་ཉོན་མོངས་ཡང་སྤངས་དགོས་སོ། །
2025-10-14 11:41:22,965 [INFO] Time taken to process commentary text: 1.81s
2025-10-14 11:41:22,965 [INFO] Processing commentary text: དེས་ན་འཚང་རྒྱ་བར་དངོས་ལུང་སྟོན་པ་ལ་སྟོང་ཉིད་རྟོགས་པ་སྔོན་དུ་སོང་བ་ཞིག་ངེས་པར་དགོས་པས།  བདེན་འཛིན་གྱིས་བཅིངས་པའི་བྱང་སེམས་ལ་དངོས་ལུང་སྟོན་པར་མི་མཛད་དེ།
2025-10-14 11:41:23,129 [INFO] Time taken to process commentary text: 0.16s
2025-10-14 11:41:23,129 [INFO] Processing commentary text: ཐོབ་བྱ་ཐོབ་བྱེད་ཀྱིས་ཆོས་ལ་བདེན་པར་ཞེན་ནས་བདེན་འཛིན་གྱིས་བཅིངས་པ་རྣམས་ནི་དངོས་ལུང་བསྟན་པའི་སྣོད་དུ་མི་རུང་བའི་ཕྱིར་ཏེ། བདེན་གྲུབ་ཀྱི་ཆོས་བསྒྱུར་དུ་མི་ནུས་པས་ཐོབ་བྱེད་སོགས་གང་ཡང་འཇོག་ཏུ་མི་རུང་བར་སྔར་བཤད་ཟིན་པའི་ཕྱིར་རོ། །
2025-10-14 11:41:23,472 [INFO] Time taken to process commentary text: 0.34s
2025-10-14 11:41:23,472 [INFO] Processing commentary text: ལུང་སྟོན་པའི་རྒྱུ་མཚན་ལ་དེ་ཅིའི་ཕྱིར་ཞེ་ན། དེ་བཞིན་གཤེགས་པ་ཞེས་བརྗོད་པ་དེ་ནི་ཆོས་ཐམས་ཅད་བདེན་པས་སྟོང་པ་ཡང་དག་པའི་དེ་བཞིན་ཉིད་ཁོང་དུ་ཆུད་པའི་ཡེ་ཤེས་ཀྱི་ཚིག་བླ་དྭགས་ཏེ་དེའི་སྒོ་ནས་བརྗོད་པའི་ཕྱིར་རོ། །བསྡུ་ན་དེ་བཞིན་གཤེགས་པ་ཞེས་པའི་དོན་ནི་སྒྲིབ་གཉིས་སྤངས་པའི་དེ་བཞིན་ཉིད་མངོན་དུ་བྱས་ཤིང་ཁོང་དུ་ཆུད་པ་སྟེ། ཐུགས་དེ་བཞིན་ཉིད་ཇི་ལྟ་བ་དེ་བཞིན་དུ་གཤེགས་པའམ་མཁྱེན་པའི་དོན་ནོ། །
2025-10-14 11:41:24,228 [INFO] Time taken to process commentary text: 0.76s
2025-10-14 11:41:24,228 [INFO] Processing commentary text: སེམས་ཅན་ལ་ལ་ཞིག་འདི་སྐད་དུ་དེ་བཞིན་གཤེགས་པ་ནི་དོན་དམ་པར་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ་ཞེས་ཟེར་ན་ཚིག་དེ་ལོག་པར་སྨྲ་བ་ཉིད་ཡིན་ནོ། །
2025-10-14 11:41:24,324 [INFO] Time taken to process commentary text: 0.10s
2025-10-14 11:41:24,324 [INFO] Processing commentary text: རྒྱུ་མཚན་ནི་དོན་དམ་པར་སངས་རྒྱས་པའི་ཆོས་དེ་གང་ཡང་མེད་པའི་ཕྱིར་རོ། །འདི་ལྟ་བུ་ཞིག་གོང་དུ་སོང་ཡང་སྐབས་སོ་སོ་དང་སྦྱར་བ་སྟེ། ཚིག་ལ་ཟློས་པ་ཡོད་ཀྱང་དོན་ལ་ཟློས་སྐྱོན་མེད་ཅིང༌། འདིའི་དོན་ལེགས་པར་ཤེས་པ་ནི་རྩ་བ་རང་བཞིན་མེད་པའི་དོན་ཤེས་པ་ལ་ཐུག་གོ །
2025-10-14 11:41:24,573 [INFO] Time taken to process commentary text: 0.25s
2025-10-14 11:41:24,573 [INFO] Processing commentary text: དེ་བཞིན་གཤེགས་པས་ཆོས་གང་སངས་རྒྱས་པའམ་བསྟན་པ་དེ་ལ་རང་བཞིན་གྱིས་གྲུབ་པའི་དོན་དམ་པའི་ཆོས་བདེན་པ་ཡང་མེད་ཅིང༌། དེར་གྲུབ་པའི་ཀུན་རྫོབ་པའི་ཆོས་རྫུན་པ་ཡང་མེད་དོ། །འདི་ལ་འཆད་ཚུལ་མི་འདྲ་བ་གཞན་ཞིག་ཀྱང་སྣང་ངོ༌། །
2025-10-14 11:41:24,770 [INFO] Time taken to process commentary text: 0.20s
2025-10-14 11:41:24,770 [INFO] Processing commentary text: རྒྱུ་མཚན་དེ་བས་ན་བདེན་གཉིས་ཀྱི་བསྡུས་པའི་ཆོས་ཐམས་ཅད་ཁྱད་པར་མེད་པར་རང་བཞིན་གྱིས་སྟོང་པ་དེ་བཞིན་གཤེགས་པས་ཁོང་དུ་ཆུད་ཅིང་མངོན་དུ་མཛད་ཅིང༌། དེའི་དབང་དུ་བྱས་ན་ཆོས་ཐམས་ཅད་བདེན་པས་སྟོང་པའི་དེ་བཞིན་ཉིད་ནི་སངས་རྒྱས་ཀྱི་ཆོས་སྐུ་དང་འདྲ་བས་ཆོས་ཐམས་ཅད་ལ་སངས་རྒྱས་ཀྱི་ཆོས་ཞེས་བྱའོ། །
2025-10-14 11:41:25,171 [INFO] Time taken to process commentary text: 0.40s
2025-10-14 11:41:25,171 [INFO] Processing commentary text: འདི་ནི་མངོན་རྟོགས་རྒྱན་ལས། དེ་དག་རང་བཞིན་མཚན་ཉིད་ཅན། །ཞེས་དང༌། རིན་པོ་ཆེ་མཐའ་ཞེས་བྱ་བའི་མདོ་ལས། འཇམ་དཔལ་གྱིས་ཤཱ་རིའི་བུ་ཁྱོད་ཆོས་ཐམས་ཅད་སངས་རྒྱས་ཀྱི་ཁྱུ་མཆོག་དང་མཉམ་པར་མོས་སམ་ཞེས་དྲིས་པ་ན།
2025-10-14 11:41:25,415 [INFO] Time taken to process commentary text: 0.24s
2025-10-14 11:41:25,415 [INFO] Processing commentary text: ལན་དུ་འཇམ་དཔལ་འདི་ལྟར་བཅོམ་ལྡན་འདས་ཀྱིས་ནི་ཆོས་ཐམས་ཅད་རང་བཞིན་གྱིས་དབེན་པར་མངོན་པར་རྫོགས་པར་སངས་རྒྱས་ཏེ། དེ་ལྟར་མོས་སོ་ཞེས་འབྱུང་བ་དང་འདྲའོ། །
2025-10-14 11:41:25,563 [INFO] Time taken to process commentary text: 0.15s
2025-10-14 11:41:25,563 [INFO] Processing commentary text: སངས་རྒྱས་དང་གཟུགས་སོགས་ཀྱི་ཆོས་ཐམས་ཅད་དོན་དམ་པར་མེད་པ་ཡིན་ཏེ་དེའི་ཕྱིར་ཆོས་ཐམས་ཅད་སངས་རྒྱས་ཀྱི་ཆོས་སོ་ཞེས་གསུངས་པའི་དོན་ཡང་དེ་བཞིན་ནོ། །
2025-10-14 11:41:25,700 [INFO] Time taken to process commentary text: 0.14s
2025-10-14 11:41:25,700 [INFO] Processing commentary text: དེ་ལ་དཔེ་སྟོན་པ་ནི། སྐྱེས་བུ་ཞིག་མིའི་ལུས་དང་ལྡན་ཞིང་ལུས་ཆེན་པོར་གྱུར་པ་བཞིན་ནོ་ཞེས་གསུངས། སློབ་དཔོན་ཀ་མ་ལ་ཤཱི་ལས་འདིའི་དོན་ལ་ལུས་དང་ལྡན་པ་ནི་བྱང་སེམས་ཀྱི་ལུས་དང་ལུས་ཆེན་པོ་སངས་རྒྱས་ཀྱི་སྐུ་ལ་སྦྱར་བ་ལྟར་སྣང་ལ། འདི་ལྟར་བཤད་པར་བྱ་སྟེ།
2025-10-14 11:41:25,943 [INFO] Time taken to process commentary text: 0.24s
2025-10-14 11:41:25,943 [INFO] Processing commentary text: སྐྱེས་བུ་ལུས་ཆུང་ངུ་ཞིག་རིམ་གྱིས་སྐྱེས་ནས་ཆེར་སོང་བའི་ལུས་ནི་སྔ་མ་ལ་ལྟོས་ཏེ་ལུས་ཆེན་པོ་ཞེས་ཐ་སྙད་བྱེད་པ་ལྟར་སེམས་ཅན་ཐམས་ཅད་ཀྱི་སེམས་བདེན་པས་སྟོང་པའི་ཆོས་ཉིད་དེ་ལ་སྒྲིབ་པ་རིམ་གྱིས་སྦྱངས་ཏེ་མཐར་སྒྲིབ་པ་མཐའ་དག་ཟད་ནས་སངས་རྒྱས་ཀྱི་ཆོས་སྐུར་གྱུར་པ་ནི་དཔེ་དེའི་དོན་ནོ་ཞེས་བྱས་ན་དགོངས་པར་འགྲོའམ་སྙམ་མོ། །
2025-10-14 11:41:26,650 [INFO] Time taken to process commentary text: 0.71s
2025-10-14 11:41:26,650 [INFO] Processing commentary text: དེ་ནས་རབ་འབྱོར་གྱིས་དེ་ལྟ་བུའི་དཔེའི་ལུས་དེ་དོན་དམ་པར་ལུས་སུ་མ་གྲུབ་ཀྱང༌། ཐ་སྙད་དུ་དེ་ལྟར་འཇོག་གོ་ཞེས་ཞུས་པ་ན་བཅོམ་ལྡན་འདས་ཀྱིས་དེ་དེ་བཞིན་ནོ་ཞེས་སོགས་གནང་ངོ༌། །
2025-10-14 11:41:26,769 [INFO] Time taken to process commentary text: 0.12s
2025-10-14 11:41:26,769 [INFO] Processing commentary text: ཡང༌། བྱང་ཆུབ་སེམས་དཔས་ཐ་སྙད་སྒྱུ་མ་ལྟ་བུའི་ཚུལ་གྱིས་སེམས་ཅན་དཔག་ཏུ་མེད་པ་མི་གནས་པའི་མྱང་འདས་ལ་འགོད་པར་སེམས་བསྐྱེད་དགོས་ཀྱང༌། དོན་དམ་པར་སེམས་ཅན་གང་ཡང་དེ་ལ་འགོད་པ་མེད་ཅེས་སྟོན་པ་ནི། བྱང་ཆུབ་སེམས་དཔའ་གང་ཞིག་འདི་སྙམ་དུ། བདེན་ཞེན་གྱིས་བདག་གིས་སེམས་ཅན་རྣམས་ཡོངས་སུ་མྱ་ངན་ལས་འདའོ་ཟེར་ན། དེ་བདག་མེད་ཀྱི་དོན་ཤེས་པའི་བྱང་ཆུབ་སེམས་དཔའ་ཞེས་མི་བྱའོ། །
2025-10-14 11:41:27,467 [INFO] Time taken to process commentary text: 0.70s
2025-10-14 11:41:27,467 [INFO] Processing commentary text: རྒྱུ་མཚན་ནི་དོན་དམ་པར་བྱང་ཆུབ་སེམས་དཔའ་ཞེས་བྱ་བའི་ཆོས་དེ་གང་ཡང་ཡོད་སྙམ་མམ་ཞེས་དྲིས་པ་ན།
2025-10-14 11:41:27,499 [INFO] Time taken to process commentary text: 0.03s
2025-10-14 11:41:27,499 [INFO] Processing commentary text: ལན་དུ་རབ་འབྱོར་དེ་ལྟ་བུ་ཡོད་པ་མ་ལགས་ཞེས་གསོལ།  བཅོམ་ལྡན་འདས་ཀྱིས་རབ་འབྱོར་ལ་དེ་མེད་པའི་རྒྱུ་མཚན་དེ་བས་ན་དེ་བཞིན་གཤེགས་པ་ཀུན་བྱང་གི་ཆོས་ཐམས་ཅད་གང་ཟག་གི་བདག་ཏུ་གྲུབ་པའི་སེམས་ཅན་མེད་པ། སྲོག་མེད་པ། གང་ཟག་མེད་པའོ་ཞེས་གསུངས་སོ། །བསྡུས་ན་བདག་ནི་ཐོབ་པར་བྱེད་པའོ། །
2025-10-14 11:41:27,787 [INFO] Time taken to process commentary text: 0.29s
2025-10-14 11:41:27,787 [INFO] Processing commentary text: འདི་ནི་ཐོབ་པར་བྱ་བའི་ཆོས་སོ་སྙམ་དུ་བདེན་ཞེན་གྱིས་འཇུག་ན་མེད་པ་ལ་ཡོད་པར་རློམ་པ་མངོན་པའི་ང་རྒྱལ་ཅན་དུ་བཤད་པས་མི་རུང་ཞེས་པ་སྟེ་བདེན་པར་གྲུབ་ན་བསྒྱུར་དུ་མི་རུང་བའི་ཕྱིར་ཆོས་གང་ལའང་ཐོབ་བྱ་ཐོབ་བྱེད་སོགས་བཞག་ཏུ་མི་རུང་ངོ་ཞེས་གོང་དུ་བཤད་ཟིན་ཏོ། །
2025-10-14 11:41:28,167 [INFO] Time taken to process commentary text: 0.38s
2025-10-14 11:41:28,167 [INFO] Processing commentary text: འདི་དག་གིས་ནི་ཇི་ལྟར་བསྒྲུབ་པར་བྱ་ཞེས་པའི་དོན་བདག་མེད་སྒོམ་ཚུལ་བསྟན་ཏོ། །ནས་སེམས་ཅན་མྱང་འདས་ལ་འགོད་པ་ལ་བདེན་ཞེན་མི་བྱེད་པར་མ་ཟད། སངས་རྒྱས་ཀྱི་ཞིང་བཟུང་བ་ཡང་ཐ་སྙད་དུ་བྱེད་ཀྱང་བདེན་ཞེན་གྱིས་མི་བྱའོ་ཞེས་སྟོན་པ་ནི།
2025-10-14 11:41:28,492 [INFO] Time taken to process commentary text: 0.33s
2025-10-14 11:41:28,492 [INFO] Processing commentary text: རབ་འབྱོར་བྱང་ཆུབ་སེམས་དཔའ་གང་ཞིག་འདི་སྙམ་དུ། བདག་གིས་གང་དུ་འཚང་རྒྱ་བའི་གནས་ཀྱི་ཞིང་གི་བཀོད་པ་ཕུན་སུམ་ཚོགས་པ་རྣམ་པར་དོན་དམ་པར་བསྒྲུབ་པར་བྱའོ་ཞེས་ཞེན་ཅིང་ཚིག་གིས་ཟེར་ན།དེ་ཡང་དེ་བཞིན་དུ་བརྗོད་ཅིང་ཞེན་པར་བྱར་མི་རུང་ངོ༌། །
2025-10-14 11:41:28,721 [INFO] Time taken to process commentary text: 0.23s
2025-10-14 11:41:28,721 [INFO] Processing commentary text: རྒྱུ་མཚན་ལ་ཞིང་གི་བཀོད་པ་དེ་དག་ནི། ཀུན་རྫོབ་ཏུ་ཚོགས་ཤིང་འདུས་པ་སྒྱུ་མ་ལྟར་ཡོད་པ་ལས་གཞན་བདེན་པར་གྲུབ་པའི་བཀོད་པ་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ། དེས་ན་ཐ་སྙད་དུ་ཞིང་བཀོད་པ་རྣམས་ཞེས་བྱའོ། ། བྱང་ཆུབ་སེམས་དཔའ་གང་ཞིག་འདི་སྙམ་དུ་གཟུགས་སོགས་ཀྱི་ཆོས་རྣམས་ནི། གང་ཟག་གི་བདག་མེད་པ་དང༌། ཆོས་ཀྱི་བདག་མེད་པའོ་སྙམ་དུ་མོས་ཤིང་རྟོགས་པ་དེ་ནི། དེ་བཞིན་གཤེགས་པས་བདག་མེད་རྟོགས་པའི་བྱང་ཆུབ་སེམས་དཔའ་ཆེན་པོ་ཞེས་བརྗོད་དོ། ། འདིས་ཀྱང་བདག་མེད་གཉིས་སྒོམ་དགོས་པར་བཤད་དོ། །
2025-10-14 11:41:29,831 [INFO] Time taken to process commentary text: 1.11s
2025-10-14 11:41:29,831 [INFO] Processing commentary text: འོ་ན་དེ་བཞིན་གཤེགས་པ་ལ་བདག་མེད་ཀྱི་དོན་གཟིགས་པའི་མཁྱེན་པ་ཇི་ལྟར་ཡོད་སྙམ་ན། དེ་བཞིན་གཤེགས་པ་ལ་སྤྱན་ལྔ་ཁྱད་པར་ཅན་ཡོད་དོ་ཞེས་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་དེ་བཞིན་གཤེགས་པ་ལ་ཤའི་སྤྱན་དང༌། ལྷ་དང༌། ཤེས་རབ་དང༌། ཆོས་དང༌། སངས་རྒྱས་སྤྱན་མངའམ་ཞེས་དྲིས་པ་ན།
2025-10-14 11:41:30,133 [INFO] Time taken to process commentary text: 0.30s
2025-10-14 11:41:30,133 [INFO] Processing commentary text: ལན་དུ་རབ་འབྱོར་གྱིས་དེ་བཞིན་གཤེགས་པ་ལ་དེ་དག་མངའོ་ཞེས་གསོལ་ཏོ། །
2025-10-14 11:41:30,140 [INFO] Time taken to process commentary text: 0.01s
2025-10-14 11:41:30,140 [INFO] Processing commentary text: སྤྱིར་སྤྱན་ལྔས་ཡུལ་མཐོང་ཚུལ་ལ་རྒྱ་ཆེ་ཆུང་ཡོད་ཀྱང་འདིར་སངས་རྒྱས་དང་སྦྱར་ན། ཤའི་སྤྱན་གྱིས་ནི་འཇིག་རྟེན་ཁམས་ཀྱི་གཟུགས་ཕྲ་རགས་ཐམས་ཅད་མངོན་སུམ་དུ་གཟིགས་ཤིང༌། ལྷའི་སྤྱན་གྱིས་སེམས་ཅན་རྣམས་ཀྱི་སྐྱེ་འཆིའི་རིམ་པ་སོགས་དང༌། ཤེས་རབ་ཀྱི་སྤྱན་གྱིས་བདག་མེད་ཕྲ་རགས་ཐམས་ཅད་དང༌།  སྤྱན་གྱིས་ཀུན་རྫོབ་པའི་རབ་དབྱེ་ཐམས་ཅད་དང༌། སངས་རྒྱས་ཀྱི་སྤྱན་གྱིས་ནི་བདེན་གཉིས་ཀྱིས་བསྡུས་པའི་ཆོས་ཐམས་ཅད་ཇི་ལྟ་བ་བཞིན་དུ་མངོན་སུམ་དུ་གཟིགས་པའོ། །
2025-10-14 11:41:31,054 [INFO] Time taken to process commentary text: 0.91s
2025-10-14 11:41:31,055 [INFO] Processing commentary text: དེ་ལ་ཤའི་སྤྱན་དང་ལྷའི་སྤྱན་ནི་མིག་གི་དབང་པོའམ་དེ་ལ་བརྟེན་པའི་དབང་ཤེས་ཡིན་ལ། གཞན་གསུམ་ནི་ཡིད་ཤེས་སོ། །འོན་ཀྱང་དེ་དག་ནི་རང་གི་ཡུལ་སོ་སོ་བའི་དབང་དུ་བྱས་པ་སྟེ། སངས་རྒྱས་ཀྱིས་མིག་ཤེས་སོགས་དབང་ཤེས་རྣམས་ཀྱིས་ཀྱང་ཆོས་ཐམས་ཅད་གཟིགས་པས་རྣམ་མཁྱེན་དངོས་དང་ཁྱད་པར་མེད་པར་བཤད་ཅིང༌། མདོ་ལས། སངས་རྒྱས་ཀྱི་གཙུག་ཏོར་གྱིས་ཀྱང་གཟིགས་སོ་ཞེས་སོགས་དང༌། མཚན་བརྗོད་དུ། སྐྲ་ཡང་རྡོ་རྗེ་འབར་བ་སྟེ། །ཞེས་པའི་སྐབས་སུ་སངས་རྒྱས་ཀྱི་སྐུའི་ཆ་ཐམས་ཅད་ཀྱིས་ཤེས་བྱ་མཁྱེན་པར་བཤད་པ་ལྟར་རོ། །
2025-10-14 11:41:32,633 [INFO] Time taken to process commentary text: 1.58s
2025-10-14 11:41:32,633 [INFO] Processing commentary text: དེ་ཡང་སངས་རྒྱས་ཀྱི་སྐུ་དང་དབང་ཤེས་ནི་ཡིད་ཤེས་དང་ངོ་བོ་གཅིག་པའི་ཚུལ་གྱིས་འཇུག་པ་ལ་དགོངས་པར་སེམས་ལ། བདེ་མཆོག་རྩ་རྒྱུད་ལེའུ་ལྔ་བཅུ་པ་ལས་ཀྱང༌། ཀུན་ཏུ་ཕྱག་དང་ཞབས་ལྡན་ཞིང༌། །ཀུན་ཏུ་ སྤྱན་དང་དབུ་དང་ཞལ། །ཞེས་པའི་སྐབས་སུ་ཡང་དེ་བཞིན་དུ་འབྱུང་ངོ༌། །
2025-10-14 11:41:33,004 [INFO] Time taken to process commentary text: 0.37s
2025-10-14 11:41:33,004 [INFO] Processing commentary text: དེ་བཞིན་གཤེགས་པ་ལ་སྤྱན་དེ་ལྟ་བུ་མངའ་བས་ཆོས་ཐམས་ཅད་གཟིགས་ཤིང༌། སེམས་ཅན་རྣམས་ཀྱི་སེམས་རྒྱུད་ཀྱང་གཟིགས་སོ་ཞེས་སྟོན་པ་ནི། བཅོམ་ལྡན་འདས་ཀྱིས་རབ་འབྱོར་ལ་དཔེར་ན་གངྒཱའི་ཀླུང་གི་བྱེ་མའི་གྲངས་མང་པོ་ཇི་སྙེད་ཡོད་པ་དེ་ཙམ་དུ། གངྒཱའི་ཀླུང་ཡང་གྲངས་དེ་སྙེད་ཁོ་ནར་གྱུར་ན་འཇིག་རྟེན་གྱི་ཁམས་དེ་དག་མང་ངམ་ཞེས་དྲིས་པ་ན།
2025-10-14 11:41:33,539 [INFO] Time taken to process commentary text: 0.54s
2025-10-14 11:41:33,540 [INFO] Processing commentary text: ལན་དུ་རབ་འབྱོར་གྱིས་མང་ཞེས་ཞུས་པས། བཅོམ་ལྡན་འདས་ཀྱིས་འཇིག་རྟེན་གྱི་ཁམས་དེ་དག་ཐམས་ཅད་ན་ཡོད་པའི་སེམས་ཅན་དེ་དག་གི་བསམ་པ་སྣ་ཚོགས་པ་མི་འདྲ་བ་ཐ་དད་པའི་སེམས་ཀྱི་རྒྱུན་དང་རྣམ་པ་ངས་རབ་ཏུ་ཤེས་སོ།
2025-10-14 11:41:33,707 [INFO] Time taken to process commentary text: 0.17s
2025-10-14 11:41:33,707 [INFO] Processing commentary text: དེ་ལྟར་ཡིན་ཀྱང་སེམས་ཅན་གྱི་སེམས་ཀྱི་རྒྱུན་ནི་དོན་དམ་པར་རྒྱུན་ཞེས་བྱ་བར་གྲུབ་པ་མེད་པར་ངས་བཤད་དེ། དོན་དམ་པར་མེད་པ་དེས་ན་ཐ་སྙད་དུ་སེམས་ཀྱི་རྒྱུན་ཞེས་བྱ་བར་བརྗོད་དོ། །འདིས་སྤྱན་ལྔ་དང་སྤྱན་ལྔའི་ཡུལ་རྣམས་ཀྱང་ཐ་སྙད་ཙམ་དུ་འཇོག་གི །དོན་དམ་པར་མ་གྲུབ་ཅེས་བསྟན་ཏོ། །
2025-10-14 11:41:34,019 [INFO] Time taken to process commentary text: 0.31s
2025-10-14 11:41:34,019 [INFO] Processing commentary text: འདས་པའི་སེམས་རྣམས་ནི་འདས་ཟིན་པའི་ཕྱིར་དོན་དམ་པར་དམིགས་སུ་མེད། མ་འོངས་པའི་སེམས་རྣམས་ཀྱང་ད་ལྟ་མ་སྐྱེས་ཤིང་མ་བྱུང་བའི་ཕྱིར་དོན་དམ་པར་མེད། ད་ལྟར་བྱུང་བའི་སེམས་རྣམས་ཀྱང་རང་དབང་གིས་མེད་པའི་ཕྱིར་དོན་དམ་པར་མེད་དོ། །
2025-10-14 11:41:34,250 [INFO] Time taken to process commentary text: 0.23s
2025-10-14 11:41:34,250 [INFO] Processing commentary text: སེམས་ཞེས་པ་ནི་གཙོ་སེམས་ཙམ་མ་ཡིན་གྱི། སེམས་དང་སེམས་བྱུང་ཐམས་ཅད་སྡུད་པའོ། །
2025-10-14 11:41:34,289 [INFO] Time taken to process commentary text: 0.04s
2025-10-14 11:41:34,289 [INFO] Processing commentary text: སེམས་བྱུང་རྣམས་ལས་ཚོར་བ་རྣམས་ནི་བདེན་པར་འཛིན་པའི་གཞི་ཆེ་སྟེ། ཚོར་བ་བདེ་སྡུག་དྲག་པོ་བྱུང་བ་ན་བདག་ཏུ་འཛིན་པའི་བློ་ཡང་ཤུགས་དྲག་སྐྱེ་བའི་ཕྱིར་རོ། །
2025-10-14 11:41:34,445 [INFO] Time taken to process commentary text: 0.16s
2025-10-14 11:41:34,447 [INFO] Processing commentary text: དེས་ན་ཚོར་བ་བདེན་པར་མ་གྲུབ་པར་སྟོན་པའི་རིགས་པ་མང་ཡང་རྩ་བ་ནི། ཞི་བ་ལྷས། གང་ཚེ་ཚོར་བོ་འགའ་མེད་ན། །ཚོར་བ་འགའ་ཡང་ཡོད་མིན་ཏེ། །ཞེས་གསུངས་པ་འདི་ལྟ་བུ་ཡིན་ལ། དེ་ནི་ཚོར་བ་མྱོང་བ་པོའི་བདག་ནི་རང་བཞིན་གྱིས་མེད་ན་དེ་ལ་སྐྱེ་བའི་ཚོར་བ་རང་བཞིན་གྱིས་ག་ལ་ཡོད་དེ། ཁྱད་གཞི་མེད་པའི་ཁྱད་ཆོས་མི་སྲིད་པའི་ཕྱིར། ཚོར་བ་བདེ་སྡུག་ནི་ལུས་ཡིད་དང་འཕྲོད་མི་འཕྲོད་པའི་ངོ་བོར་སྐྱེས་ནས་མྱོང་བ་ཡིན་གྱི། ངོ་བོ་ཉིད་ཀྱིས་ནི་མིན་ཏེ། ལུས་ཡིད་གང་རུང་མེད་ན་ཚོར་བ་ཡང་མེད་ཅིང༌། ལུས་ཡོད་ཀྱང་ཡིད་མེད་ནའང་ཚོར་བ་མི་མྱོང་བའི་ཕྱིར་ཏེ། རོ་དང་ས་རྡོ་སོགས་བཤིག་ཀྱང་ཚོར་བ་བདེ་སྡུག་མི་འབྱུང་བ་བཞིན་ནོ། །
2025-10-14 11:41:36,056 [INFO] Time taken to process commentary text: 1.61s
2025-10-14 11:41:36,056 [INFO] Processing commentary text: མདོར་ན་ཚོར་བ་ལ་སོགས་པའི་ཤེས་པ་ཀུན་ཀྱང་དམིགས་པ་ལ་བརྟེན་ནས་མར་མེའི་འོད་བཞིན་དུ་ཐ་སྙད་ཙམ་དུ་སྐྱེའི། དེ་ལྟ་བུ་ལ་མ་བརྟེན་པར་རང་དབང་གིས་མི་སྐྱེ་བས་རང་བཞིན་གྱིས་མ་གྲུབ་བོ། །
2025-10-14 11:41:36,255 [INFO] Time taken to process commentary text: 0.20s
2025-10-14 11:41:36,255 [INFO] Processing commentary text: རང་བཞིན་གྱིས་གྲུབ་པ། བདེན་པར་གྲུབ་པ། དོན་དམ་པར་གྲུབ་པ། རང་གི་ངོ་བོས་གྲུབ་པ། རང་གི་མཚན་ཉིད་ཀྱིས་གྲུབ་པ། རང་དབང་གིས་གྲུབ་པ། ཡང་དག་པར་གྲུབ་པ། ལྟོས་མེད་དུ་གྲུབ་པ་རྣམས་ནི་དོན་གཅིག་མིང་གི་རྣམ་གྲངས་ཙམ་མོ། ། འདིས་སེམས་ཇི་ལྟར་གཟུང་བར་བྱ་བའི་ཚུལ་བསྟན་ཏོ། །
2025-10-14 11:41:36,662 [INFO] Time taken to process commentary text: 0.41s
2025-10-14 11:41:36,663 [INFO] Processing commentary text: གལ་ཏེ་སེམས་ཀྱི་རྒྱུན་རང་བཞིན་གྱིས་མེད་ན། སེམས་ལ་བརྟེན་ནས་སྦྱིན་པ་བཏང་བ་སོགས་ལས་འབྲས་བུ་མི་འབྱུང་ངམ་སྙམ་པ་ལ་སེམས་ཀྱི་རྒྱུན་སོགས་རང་བཞིན་གྱིས་མེད་ཀྱང་ཐ་སྙད་དུ་སེམས་ལ་བརྟེན་ནས་འབྲས་བུ་འབྱིན་ནོ་ཞེས་སྟོན་པ་ནི།  བཅོམ་ལྡན་འདས་ཀྱི་རབ་འབྱོར་ལ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གསེར་དང་དངུལ་སོགས་སྔར་བཤད་པའི་རིན་པོ་ཆེ་སྣ་བདུན་གྱི་གང་བར་བྱས་ཏེ་གཞན་ལ་སྦྱིན་པ་བྱིན་ན། དེ་ལ་བསོད་ནམས་མང་དུ་བསྐྱེད་དམ་ཞེས་དྲིས་པ་ན།
2025-10-14 11:41:37,719 [INFO] Time taken to process commentary text: 1.06s
2025-10-14 11:41:37,719 [INFO] Processing commentary text: ལན་དུ་དེ་མང་ངོ་ཞེས་གསོལ་ནས། རབ་འབྱོར་ལ་དེ་དེ་བཞིན་ནོ་ཞེས་སོགས་བདེན་ཁ་བྱིན་ནོ། །
2025-10-14 11:41:37,751 [INFO] Time taken to process commentary text: 0.03s
2025-10-14 11:41:37,751 [INFO] Processing commentary text: བསོད་ནམས་ཀྱི་ཕུང་པོ་དེ་དག་ནི་ཐ་སྙད་དུ་སྒྱུ་མ་ལྟར་ཚོགས་པ་ལས་བྱུང་བ་ཡིན་གྱི། དེ་ལྟ་བུ་ལ་མ་ལྟོས་པར་གལ་ཏེ་རང་གི་ངོ་བོ་ཉིད་ཀྱིས་གྲུབ་ན་བསོད་ནམས་ཀྱི་ཕུང་པོ་ཞེས་དེ་བཞིན་གཤེགས་པས་མི་གསུང་ངོ༌། །
2025-10-14 11:41:37,925 [INFO] Time taken to process commentary text: 0.17s
2025-10-14 11:41:37,925 [INFO] Processing commentary text: རྒྱུ་མཚན་ནི་བསོད་ནམས་ཀྱི་ཕུང་པོ་ཞེས་པའི་ཕུང་པོའི་དོན་ནི་ཚོགས་པའི་དོན་ཡིན་ལ། རང་དབང་གིས་གྲུབ་ན་ཚོགས་པ་ལ་མ་ལྟོས་པར་གྲུབ་པར་འགྱུར་རོ་ཞེས་དགོངས་སོ། །
2025-10-14 11:41:38,079 [INFO] Time taken to process commentary text: 0.15s
2025-10-14 11:41:38,080 [INFO] Processing commentary text: གལ་ཏེ་བསོད་ནམས་ཀྱི་ཕུང་པོ་བདེན་པར་མེད་ན་དེ་ལས་འཁྲུངས་པའི་སངས་རྒྱས་ཀྱི་གཟུགས་ཀྱི་སྐུ་ཡང་མེད་པར་འགྱུར་རོ་སྙམ་ན་དེ་མི་འགྱུར་ཞེས་སྟོན་པ་ནི། གཟུགས་ཀྱི་སྐུ་ཡོངས་སུ་གྲུབ་པ་འདི་ལ་དོན་དམ་པར་དེ་བཞིན་གཤེགས་པར་བལྟ་བ་སྟེ་བཟུང་ཞིང་འདོད་པར་བྱ་སྙམ་མམ་ཞེས་དྲིས་པ་ན།
2025-10-14 11:41:38,387 [INFO] Time taken to process commentary text: 0.31s
2025-10-14 11:41:38,387 [INFO] Processing commentary text: ལན་དུ་དེ་ནི་མ་ལགས་ཏེ། དེ་ལ་དེ་ལྟར་བལྟ་བར་མི་བགྱི་ལགས་སོ་ཞེས་གསོལ།
2025-10-14 11:41:38,414 [INFO] Time taken to process commentary text: 0.03s
2025-10-14 11:41:38,414 [INFO] Processing commentary text: རྒྱུ་མཚན་ནི་གཟུགས་ཀྱི་སྐུ་ཡང་རྒྱུ་རྐྱེན་ཚོགས་པ་ལས་གྲུབ་ཀྱི། དོན་དམ་པར་གྲུབ་པ་མ་མཆིས་པ་བསོད་ནམས་ཀྱི་ཕུང་པོ་དང་འདྲ་སྟེ། ཐ་སྙད་དུ་གཟུགས་ཀྱི་སྐུར་གྲུབ་པ་ཞེས་བརྗོད་དོ། །
2025-10-14 11:41:38,578 [INFO] Time taken to process commentary text: 0.16s
2025-10-14 11:41:38,578 [INFO] Processing commentary text: གལ་ཏེ་གཟུགས་ཀྱི་སྐུ་ཞིག་ཡོད་ན་དེའི་མཚན་དཔེ་རྣམས་བདེན་གྲུབ་ཏུ་ཡོད་སྙམ་ན་དེ་མེད་ཅེས་སྟོན་པ་ནི། མཚན་དཔེ་ཕུན་སུམ་ཚོགས་པས་དེ་བཞིན་གཤེགས་པར་བལྟ་བར་བྱ་སྙམ་མམ་ཞེས་དྲིས་པའི་ལན་དུ་དེ་ལྟར་བལྟ་བར་མི་བྱའོ། །
2025-10-14 11:41:38,832 [INFO] Time taken to process commentary text: 0.25s
2025-10-14 11:41:38,832 [INFO] Processing commentary text: དེ་བཞིན་གཤེགས་པའི་སྐུ་ལ་མཚན་དཔེ་ཕུན་སུམ་ཚོགས་པ་བདེན་གྲུབ་ཏུ་ཡོད་པའི་སྒོ་ནས་དེ་བཞིན་གཤེགས་པར་བདེན་ཞེན་གྱིས་མི་བལྟ་སྟེ། མཚན་དཔེ་ཕུན་སུམ་ཚོགས་པ་དེ་དག་ནི་ཚོགས་ཤིང་འདུས་པའི་དངོས་པོ་སྒྱུ་མ་ལྟར་གྲུབ་པས་དོན་དམ་པར་མཚན་དཔེ་ཕུན་སུམ་ཚོགས་པར་གྲུབ་པ་མ་མཆིས་ཀྱང༌། ཐ་སྙད་དུ་དེ་སྐད་ཅེས་བརྗོད་དོ། །
2025-10-14 11:41:39,382 [INFO] Time taken to process commentary text: 0.55s
2025-10-14 11:41:39,382 [INFO] Processing commentary text: འདི་ལྟ་བུ་ཞིག་སྔར་ཡང་བྱུང་མོད། དེ་ནི་མོས་སྤྱོད་ཀྱིས་ནས་ཉམས་སུ་ལེན་པའི་ དབང་དུ་མཛད་ཅིང༌། འདིར་ནི་ལྷག་བསམ་དག་པ་འཕགས་པའི་ས་ནས་ཉམས་སུ་ལེན་པའི་དབང་དུ་མཛད་ཅེས་ཀ་མ་ཤཱི་ལས་གསུངས་སོ། །དེ་བཞིན་དུ་དེ་བཞིན་གཤེགས་པས་བསྟན་པའི་ཆོས་མེད་ཅེས་གསུངས་པའི་དོན་ཡང་གོང་དུ་བཤད་པ་ལྟར་རོ། །
2025-10-14 11:41:39,843 [INFO] Time taken to process commentary text: 0.46s
2025-10-14 11:41:39,844 [INFO] Processing commentary text: གལ་ཏེ་དེ་བཞིན་གཤེགས་པས་དོན་དམ་པར་ཆོས་བསྟན་ཏོ་ཞེས་བདེན་ཞེན་གྱིས་དམ་བཅའ་ཞིང་ཟེར་ན། དེ་ནི་མེད་པ་ལ་ཡོད་པར་ཞེན་ཅིང་ལོག་པར་རྟོག་པའི་བདེན་འཛིན་གྱིས་ཟིན་པའམ་བཅིངས་པ་ཡིན་པས། དེ་བཞིན་གཤེགས་པ་ང་ལ་སྐུར་བ་བཏབ་པར་འགྱུར་རོ། །
2025-10-14 11:41:40,093 [INFO] Time taken to process commentary text: 0.25s
2025-10-14 11:41:40,093 [INFO] Processing commentary text: རྒྱུ་མཚན་ནི་ཆོས་དང་ཆོས་བསྟན་པ་ཞེས་བྱ་བ་ནི་ཐ་སྙད་ཙམ་མ་གཏོགས་གང་ཡང་དོན་དམ་པར་མ་གྲུབ་པའི་ཕྱིར་རོ་ཞེས་པའི་དོན་ནི་སྔར་བཤད་ཟིན་ཅིང༌། འདིར་ལུང་གིས་བརྗོད་ན། མདོ་ལས། མིང་ནི་གང་དང་གང་གིས་ནི། །ཆོས་རྣམས་གང་དང་གང་བརྗོད་པ། །དེ་དང་དེ་ནི་ཡོད་མ་ཡིན། །དེ་ནི་ཆོས་རྣམས་ཆོས་ཉིད་དོ། །ཞེས་དང༌།རིན་པོ་ཆེ་མཐའི་མདོ་ལས་ཀྱང༌། འཇམ་དཔལ་གྱིས་བཅོམ་ལྡན་འདས་ལ་འདི་ན་གང་དང་གང་གིས་གང་དང་གང་བརྗོད་པའི་ཆོས་དེ་དང་དེ་ལ། ཆོས་དེ་དང་དེ་མ་མཆིས་ལགས་སོ། །གང་མ་མཆིས་པ་དེ་ནི་སྟོང་པ་ལགས་སོ། །ཞེས་དང༌། རྣམ་འགྲེལ་ལས་ཀྱང༌། སྒྲ་རྣམས་ཀྱི་ནི་བརྡར་བཏགས་སྟོན། །དེ་ནི་ཐ་སྙད་ཆེད་དུ་ བྱས། །དེ་ཚེ་རང་གི་མཚན་ཉིད་མེད། །ཅེས་གསུངས་པ་ལྟར་རོ། །
2025-10-14 11:41:41,444 [INFO] Time taken to process commentary text: 1.35s
2025-10-14 11:41:41,444 [INFO] Processing commentary text: འདི་དག་གི་དོན་རྒྱ་ཆེ་ཡང་མཚོན་ཙམ་ནི། བུམ་སོགས་ཀྱི་ཆོས་རྣམས་ལ་ནི་དེ་དང་དེའོ་ཞེས་བརྗོད་པའི་ཚེ་སྒྲས་ནི་དངོས་སུ་དོན་སྤྱི་བརྗོད་ཀྱི། བུམ་སོགས་རང་མཚན་རྣམས་ནི་སྒྲའི་དངོས་ཀྱི་བརྗོད་བྱར་རང་དབང་དུ་མེད་པས། དེ་དག་ནི་རང་རང་གི་མིང་གི་ཐ་སྙད་འཇུག་པའི་གཞིར་རང་དབང་གིས་མ་གྲུབ་ཅིང༌། སྒྲ་དེ་དང་དེའི་བརྗོད་བྱའི་རང་ལྡོག་རྣམས་ནི་བདེན་པར་མ་གྲུབ་ཅེས་སྟོན་པའོ། །
2025-10-14 11:41:42,411 [INFO] Time taken to process commentary text: 0.97s
2025-10-14 11:41:42,411 [INFO] Processing commentary text: དེར་གྲུབ་ན་ནི་གནོད་བྱེད་ཅི་ཡོད་ཅེ་ན། ཡོད་དེ། འཕགས་པ་ཐོགས་མེད་ཀྱིས་ཐེག་བསྡུས་ལས། མིང་གི་སྔ་རོལ་བློ་མེད་ཕྱིར། །མེད་པའི་ཕྱིར་དང་མ་འདྲེས་ཕྱིར། །དེ་ཡི་བདག་ཉིད་བདག་མེད་དང༌། །བདག་འདྲེས་འགལ་བས་འགྲུབ་པར་འགྱུར། །ཞེས་གསུངས་པའི་དོན་བསྡུས་ཏེ་བརྗོད་ན། སྒྲ་རྣམས་ནི་དོན་དེ་དང་དེ་ལ་ཐ་སྙད་ཀྱི་དབང་གིས་འཇུག་གི །དངོས་པོའི་དབང་གིས་མི་འཇུག་སྟེ།བུམ་སོགས་ཀྱི་ཆོས་གང་ལ་ཡང་དེའི་མིང་མ་བཏགས་པའི་སྔ་རོལ་དུ་བུམ་སོགས་ཀྱི་འདུ་ཤེས་མི་སྐྱེ་བ་དང༌། དོན་གཅིག་ལ་ཡང་མིང་སྣ་ཚོགས་ཀྱིས་བརྗོད་ཆོག་པ་དང༌། དོན་དུ་མ་ལ་ཡང་མིང་གཅིག་གིས་བརྗོད་ཆོག་པའི་ཕྱིར།
2025-10-14 11:41:44,219 [INFO] Time taken to process commentary text: 1.81s
2025-10-14 11:41:44,221 [INFO] Processing commentary text: དངོས་པོའི་དབང་གིས་འཇུག་ན་ནི། མིང་མ་བཏགས་པའི་སྔོན་དུ་ཡང་དེའོ་སྙམ་པའི་འདུ་ཤེས་འབྱུང་བར་ཐལ་བ་དང༌། དོན་གཅིག་ཏུ་མར་ཐལ་ཞིང་དོན་དུ་མ་ཡང་གཅིག་ཏུ་འགྱུར་ལ། བུམ་སོགས་མེད་པའི་གཞིར་ཡང་དེ་དག་གི་མིང་ནས་བརྗོད་པ་ཡོད་པའི་ཕྱིར་དེ་ན་བུམ་སོགས་ཀྱང་ཡོད་པར་འགྱུར་བས་སེམས་ཅན་འགའ་ཡང་བུམ་སོགས་ཀུན་གྱིས་མི་ཕོངས་པར་ཐལ་བར་འགྱུར་བ་སོགས་མང་ངོ༌། །
2025-10-14 11:41:44,994 [INFO] Time taken to process commentary text: 0.77s
2025-10-14 11:41:44,994 [INFO] Processing commentary text: དེ་ནས་རབ་འབྱོར་གྱིས་མ་འོངས་པ་ན་སེམས་ཅན་གང་དག་འདི་ལྟ་བུའི་ཆོས་ཟབ་མོ་བཤད་པ་འདི་ཐོས་ན་ཡིད་ཆེས་པར་འགྱུར་རམ་ཞེས་ཞུས་པ་འདི་ལྟ་བུ་ཞིག་གོང་དུ་ཡང་སོང་མོད། གཞི་དང་དགོས་པ་ཐ་དད་པའི་དབང་གིས་སོ། །བཅོམ་ལྡན་འདས་ཀྱིས་ཀྱང་དེའི་ལན་སོང་ཟིན་པ་ལ་དགོངས་ནས། སེམས་ཅན་དེ་དག་ནི་སེམས་ཅན་དུ་དོན་དམ་པར་གྲུབ་པ་ཡང་མ་ཡིན། ཐ་སྙད་དུ་སེམས་ཅན་མེད་པ་ཡང་མ་ཡིན་ནོ། །
2025-10-14 11:41:45,746 [INFO] Time taken to process commentary text: 0.75s
2025-10-14 11:41:45,746 [INFO] Processing commentary text: རྒྱུ་མཚན་ནི་སེམས་ཅན་རྣམས་ཞེས་བྱ་བ་ནི་དེ་བཞིན་གཤེགས་པས་དོན་དམ་པར་སེམས་ཅན་མེད་པར་ གསུངས་པའི་ཕྱིར་ཏེ། ཀུན་རྫོབ་ཏུ་སེམས་ཅན་རྣམས་ཞེས་བྱའོ། །ཀུན་རྫོབ་ཏུ་སེམས་ཅན་འཇོག་ཚུལ་ནི། མདོ་ལས། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར། །དེ་བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱའོ། །ཞེས་འབྱུང་བ་ལྟར་རོ། ། སྔོན་བཞིན་དུ་སངས་རྒྱས་པའི་ཆོས་དེ་གང་ཡང་ཡོད་སྙམ་མམ་ཞེས་དྲིས་པའི་ལན་དུ་དེ་མེད་ཚུལ་ཞུས་པ་ན། དེ་དེ་བཞིན་ནོ་ཞེས་སོགས་གནང་སྟེ།
2025-10-14 11:41:46,871 [INFO] Time taken to process commentary text: 1.12s
2025-10-14 11:41:46,871 [INFO] Processing commentary text: དེ་ལ་དོན་དམ་པར་སངས་རྒྱས་པའི་ཆོས་ཅུང་ཟད་ཀྱང་དམིགས་སུ་མེད་དེ། ཐ་སྙད་དུ་རྫོགས་པའི་བྱང་ཆུབ་ཏུ་སངས་རྒྱས་པའོ་ཞེས་བརྗོད་དོ། །གོང་དུ་འདི་ལྟ་བུ་ཞིག་སོང་བ་ནི་སློབ་ལམ་གྱི་དབང་དུ་མཛད་ཅིང༌། འདི་ནི་སངས་རྒྱས་ཀྱིས་ཇི་ལྟ་བ་བཞིན་གཟིགས་པའི་རིག་ངོར་མེད་པ་ལ་དགོངས་སོ་ཞེས་ཀ་ཤཱིས་བཤད་དོ། །
2025-10-14 11:41:47,374 [INFO] Time taken to process commentary text: 0.50s
2025-10-14 11:41:47,374 [INFO] Processing commentary text: ཡང་རབ་འབྱོར་ཆོས་གང་ཡིན་པ་དེ་ཐམས་ཅད་ནི་བདེན་པར་མ་གྲུབ་པར་མཚུངས་ཤིང་མཉམ་པ་སྟེ། དེ་ལྟ་བུའི་མཉམ་པ་དེའི་དབང་དུ་བྱས་པ་ལ་མི་མཉམ་པའི་ཆོས་གང་ཡང་མེད་པས་སོ། །
2025-10-14 11:41:47,503 [INFO] Time taken to process commentary text: 0.13s
2025-10-14 11:41:47,504 [INFO] Processing commentary text: མཉམ་པ་དེ་ཡང་སེམས་ཅན་མེད་པ། སྲོག་མེད་པ། གང་ཟག་གི་བདག་མེད་པར་མཉམ་པ་སྟེ། དོན་དམ་པར་ཆོས་སུ་གྲུབ་པ་མེད་ཀྱང་ཐ་སྙད་དུ་སྦྱིན་སོགས་དགེ་བའི་ཆོས་དེ་དག་ཐམས་ཅད་ཀྱིས་དེ་བཞིན་གཤེགས་པ་སངས་རྒྱས་ཤིང༌།  སངས་རྒྱས་ཀྱི་ཐུགས་རྒྱུད་ཀྱི་དགེ་བའི་ཆོས་རྣམས་ལའང་སངས་རྒྱས་ཞེས་བྱའོ། ། སེམས་ཅན་མེད་པ་སོགས་གསུམ་གྱིས་སྒྲོ་འདོགས་ཀྱི་མཐའ་བཀག་ཅིང༌། དགེ་བའི་ཆོས་དེ་དག་ཅེས་སོགས་ཀྱིས་སྐུར་འདེབས་ཀྱི་མཐའ་བཀག་པའི་སྒོ་ནས་མཐའ་གཉིས་བསལ་ཏེ།
2025-10-14 11:41:48,557 [INFO] Time taken to process commentary text: 1.05s
2025-10-14 11:41:48,557 [INFO] Processing commentary text: དོན་དམ་པར་ཆོས་རྣམས་མ་གྲུབ་ནའང་ཐ་སྙད་དུ་སེམས་ཅན་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་རིའི་རྒྱལ་པོ་རི་རབ་ཇི་སྙེད་པ་དེ་ལྟ་བུའི་ཚད་ཀྱི་གསེར་ལ་སོགས་པའི་རིན་པོ་ཆེ་སྣ་བདུན་གྱི་ཕུང་པོ་རྣམས་བསྡུས་ཏེ།
2025-10-14 11:41:48,833 [INFO] Time taken to process commentary text: 0.28s
2025-10-14 11:41:48,833 [INFO] Processing commentary text: སྦྱིན་པ་བྱིན་པ་བས་ཀྱང༌། གང་ཟག་གང་གིས་གཞུང་འདི་ཡོངས་རྫོགས་ལྟ་ཅི། འབྲས་བུ་སངས་རྒྱས་ཐོབ་པའི་ཆེད་དུ་དམིགས་ནས། ཐ་ན་ཚིག་བཞི་པའི་ཚིགས་སུ་བཅད་པ་གཅིག་ཙམ་དང༌། དེའི་དོན་ལེགས་པར་བཟུང་ནས་གཞན་དག་ལ་ཡང་བསྟན་ན།སྔ་མ་སྦྱིན་པའི་བསོད་ནམས་དེས་ཕྱི་མ་འདི་ལ་ཆ་བརྒྱར་བགོས་པའི་གཅིག་གི་ཆར་ཡང་ཉེ་བར་མི་འགྲོ་བ་ནས་རྒྱུའི་བར་དུ་མི་བཟོད་དོ་ཞེས་པའི་དོན་ནི་སྔར་བཤད་པ་ལྟར་རོ། །
2025-10-14 11:41:49,688 [INFO] Time taken to process commentary text: 0.86s
2025-10-14 11:41:49,688 [INFO] Processing commentary text: དེ་ལྟ་བུའི་སྦྱིན་པའི་བསོད་ནམས་ལས་ཀྱང་ཤེར་ཕྱིན་འདི་ལ་ཐོས་བསམ་བྱས་པའི་ཕན་ཡོན་ཆེ་བར་བཤད་པའི་དགོངས་པ་ནི་སྟོང་ཉིད་མ་རྟོགས་པའི་སྦྱིན་འབྲས་ཆེ་ཡང་མངོན་མཐོ་ལྷ་མིའི་གོ་འཕང་ཐོབ་པར་འགྱུར་གྱི། ཤེར་ཕྱིན་ལ་ཐོས་བསམ་སོགས་བྱས་ན་ངེས་ལེགས་ཐར་པ་དང་ཐམས་ཅད་མཁྱེན་པའི་གོ་འཕང་ཐོབ་པར་འགྱུར་བ་ལ་དགོངས་པ་སྟེ། འོན་ཀྱང་འདི་ནི་སྒོམ་ལམ་གྱི་སྐབས་ལ་དགོངས་སམ་སྙམ་མོ། །
2025-10-14 11:41:50,635 [INFO] Time taken to process commentary text: 0.95s
2025-10-14 11:41:50,635 [INFO] Processing commentary text: དེ་བཞིན་གཤེགས་པ་ལ་སེམས་ཅན་དུ་བདེན་ཞེན་མེད་ཅེས་སྟོན་པ་ནི།  རབ་འབྱོར་དེ་བཞིན་གཤེགས་པས་རྗེས་ཐོབ་ནའང་འདི་སྙམ་དུ་ངས་གདུལ་བྱའི་སེམས་ཅན་རྣམས་བདེན་འཛིན་གྱིས་བཅིངས་པ་ལས་དོན་དམ་པར་བཀྲོལ་བར་བྱའོ་ཞེས་ཐུགས་ལ་དགོངས་པ་ཡོད་དམ་སྙམ་ན། རབ་འབྱོར་ཁྱོད་དེ་ལྟར་མི་བལྟའོ། །
2025-10-14 11:41:50,985 [INFO] Time taken to process commentary text: 0.35s
2025-10-14 11:41:50,985 [INFO] Processing commentary text: རྒྱུ་མཚན་ནི་དེ་བཞིན་གཤེགས་པས་དོན་དམ་པར་སེམས་ཅན་གང་བདེན་འཛིན་གྱིས་བཅིངས་པ་ལས་བཀྲོལ་ཏེ་ཐར་པར་བྱས་པའི་སེམས་ཅན་དེ་དག་གང་ཡང་མེད་པའི་ཕྱིར་རོ། །
2025-10-14 11:41:51,101 [INFO] Time taken to process commentary text: 0.12s
2025-10-14 11:41:51,101 [INFO] Processing commentary text: གལ་ཏེ་དེ་ལྟ་བུའི་བློ་ཞིག་དེ་བཞིན་གཤེགས་པ་ལ་ཡོད་ན་ནི། དེ་ཉིད་དེ་བཞིན་གཤེགས་པའི་བདག་དང་སེམས་ཅན་དང་གང་ཟག་དང་སྲོག་ཏུ་བདེན་པར་འཛིན་པའི་སྐྱོན་དུ་འགྱུར་ན། དེ་ནི་མི་རིགས་ཏེ། དེ་བཞིན་གཤེགས་པ་ལ་བདག་ཏུ་འཛིན་ཅིང་ཞེན་པ་སོགས་མེད་པའི་ཕྱིར་ཏེ། དེས་བདག་ཏུ་འཛིན་པའི་མངོན་ཞེན་ཐམས་ཅད་སྤངས་པའི་ཕྱིར་རོ། །
2025-10-14 11:41:51,675 [INFO] Time taken to process commentary text: 0.57s
2025-10-14 11:41:51,675 [INFO] Processing commentary text: དེ་བཞིན་གཤེགས་པས་ཐ་སྙད་དུ་བདེན་འཛིན་གྱིས་བཅིངས་པའི་སེམས་ཅན་བཀྲོལ་བ་ཡོད་ཀྱང༌། དོན་དམ་པར་བཅིངས་པ་ལས་བཀྲོལ་བ་མེད་དེ། དོན་དམ་པར་ཡོད་ན་བསྒྱུར་དུ་མེད་པས་བཀྲོལ་དུ་ཡང་མི་རུང་ཞིང་མི་ནུས་པའི་ཕྱིར་རོ། །
2025-10-14 11:41:51,921 [INFO] Time taken to process commentary text: 0.25s
2025-10-14 11:41:51,922 [INFO] Processing commentary text: རབ་འབྱོར་བདག་ཏུ་འཛིན་པའི་བདག་འཛིན་ཞེས་བྱ་བ་ནི། དེ་བཞིན་གཤེགས་པས་དེ་སྤངས་ཤིང་རང་ལ་དེ་ལྟ་བུའི་བདེན་ཞེན་མེད་པར་གསུངས་ཏེ། དེ་ལྟ་ནའང་བདེན་མེད་མི་ཤེས་པའི་བྱིས་པ་སོ་སོའི་སྐྱེ་བོ་རྣམས་ཀྱིས་ཆོས་ཀུན་ལ་བདག་ཏུ་ཞེན་ཅིང་བཟུང་ངོ༌། །
2025-10-14 11:41:52,207 [INFO] Time taken to process commentary text: 0.29s
2025-10-14 11:41:52,207 [INFO] Processing commentary text: འདིར་དེ་ཁོ་ན་ཉིད་ཀྱི་དོན་མི་ཤེས་པའི་སོ་སྐྱེ་ལ་བྱིས་པའི་མིང་གིས་བཏགས་པ་སྟེ། ། འཕགས་པས་ནི་ཆོས་ཀྱི་དེ་ཁོ་ན་ཉིད་མངོན་སུམ་དུ་གཟིགས་པས་བྱིས་པ་ཞེས་མི་བྱ་བར་མཁས་པ་ཞེས་བྱ་ལ། དེ་ལྟ་བུའི་སོ་སྐྱེ་རྣམས་ཀྱིས་དེ་ལྟར་མི་ཤེས་པའི་ཕྱིར་བྱིས་པ་དང་འདྲ་བས་དེའི་མིང་གིས་བརྗོད་པའི་ཕྱིར་རོ། །
2025-10-14 11:41:52,733 [INFO] Time taken to process commentary text: 0.53s
2025-10-14 11:41:52,733 [INFO] Processing commentary text: དེ་འཛིན་པ་མེད་ཅེས་པའི་དོན་ནི་བདག་འཛིན་གྱིས་བཟུང་བའི་དོན་ལྟར་མེད་ཅེས་བཤད་ཀྱང་རུང་བར་སེམས། བྱིས་པ་ཞེས་དམིགས་བསལ་མཛད་པ་ནི། བདག་མེད་ཀྱི་དོན་ལ་མཁས་ཤིང་ཤེས་པའི་སོ་སྐྱེ་རྣམས་ལ་བྱིས་པ་ཞེས་མི་བྱ་བའི་ཆེད་དོ། ། རབ་འབྱོར་བྱིས་པ་སོ་སོའི་སྐྱེ་བོ་རྣམས་ཞེས་བྱ་བ་ནི་དེ་དག་དོན་དམ་པར་སྐྱེ་བོ་ཉིད་དུ་གྲུབ་པ་མེད་པར་དེ་བཞིན་གཤེགས་པས་གསུངས་ཏེ། །ཐ་སྙད་དུ་མིང་གིས་དེ་སྐད་ཅེས་བརྗོད་དོ། །
2025-10-14 11:41:53,799 [INFO] Time taken to process commentary text: 1.07s
2025-10-14 11:41:53,799 [INFO] Processing commentary text: སོ་སོའི་སྐྱེ་བོའི་སྒྲ་དོན་ནི། །ལས་སྟོབས་ཀྱིས་འགྲོ་བ་སོ་སོ་ཐ་དད་པ་རྣམས་སུ་སྐྱེ་བས་ན་དེ་ལྟར་དུ་བཤད་དོ། ། ཡང་རབ་འབྱོར་ལ་མཚན་དཔེ་ཕུན་སུམ་ཚོགས་པ་ཡོད་པ་ཙམ་གྱིས་དེ་བཞིན་གཤེགས་པར་བལྟ་ཞིང་འདོད་པར་བྱ་སྙམ་མམ་ཞེས་དྲིས། འམ་དང་མམ་གཉིས་ནི་འགྱུར་ཁྱད་ཙམ་ཡིན་ཅིང་དོན་ལ་ཁྱད་མེད་དོ། །
2025-10-14 11:41:54,318 [INFO] Time taken to process commentary text: 0.52s
2025-10-14 11:41:54,318 [INFO] Processing commentary text: ལན་དུ་དེ་ནི་མ་ལགས་སོ་ཞེས་སོགས་ཞུས།
2025-10-14 11:41:54,325 [INFO] Time taken to process commentary text: 0.01s
2025-10-14 11:41:54,325 [INFO] Processing commentary text: གོང་དུ་ཡང་འདི་ལྟ་བུ་ཞིག་བྱུང་ཀྱང་ཆོས་ཀྱི་སྐུ་གཙོ་བོར་སྟོན་པའི་ཆེད་དུ་མིན་ལ། །འདིར་ནི་ཆོས་ཀྱི་སྐུ་སྟོན་པའི་ཆེད་དུ་སླར་དྲིས་སོ། །
2025-10-14 11:41:54,411 [INFO] Time taken to process commentary text: 0.09s
2025-10-14 11:41:54,411 [INFO] Processing commentary text: བཅོམ་ལྡན་འདས་ཀྱིས་དེ་དེ་བཞིན་ནོ། ཞེས་སོགས་གནང་སྟེ། མཚན་དཔེ་ཡོད་ཙམ་གྱི་སྐུ་ལ་དེ་བཞིན་གཤེགས་པར་བལྟ་བར་མི་བྱའོ། །
2025-10-14 11:41:54,469 [INFO] Time taken to process commentary text: 0.06s
2025-10-14 11:41:54,469 [INFO] Processing commentary text: རབ་འབྱོར་གལ་ཏེ་དེ་ལྟར་བལྟ་བར་བྱེད་ན་ནི་འཁོར་ལོས་སྒྱུར་བའི་རྒྱལ་པོ་ལའང་མཚན་དཔེ་ཡོད་པས་དེ་ཉིད་དེ་བཞིན་གཤེགས་པར་འདོད་དགོས་པར་ཐལ་བར་འགྱུར་ན། དེ་མི་འདོད་པའི་ཕྱིར་ན་མཚན་ཕུན་སུམ་ཚོགས་པ་མངའ་བ་ཙམ་གྱིས་ནི་དེ་བཞིན་གཤེགས་པར་བལྟ་ཞིང་འདོད་པར་མི་བྱའོ།། །ཞེས་གསུངས་པ་དང༌། །
2025-10-14 11:41:54,976 [INFO] Time taken to process commentary text: 0.51s
2025-10-14 11:41:54,976 [INFO] Processing commentary text: དེ་ནས་རབ་འབྱོར་གྱིས་བདག་གིས་བཅོམ་ལྡན་འདས་ཀྱིས་གསུངས་པའི་དོན་ཤེས་པ་ལྟར་ན་དེ་ལྟར་མི་བལྟའོ་ཞེས་ཞུས་སོ། །
2025-10-14 11:41:55,027 [INFO] Time taken to process commentary text: 0.05s
2025-10-14 11:41:55,027 [INFO] Processing commentary text: འཁོར་ལོས་སྒྱུར་བའི་རྒྱལ་པོ་ལ་མཚན་སོ་གཉིས་ཡོད་ཀྱང་དེ་ཙམ་མི་གསལ་ཞིང་མ་རྫོགས་ལ། །སངས་རྒྱས་ཀྱི་མཚན་དཔེ་རྣམས་ནི་གསལ་ཞིང་རྫོགས་པ་ཡིན་ཏེ། །ཇི་སྐད་དུ། །འཁོར་ལོས་སྒྱུར་བ་ཐམས་ཅད་ལ། །འདི་དག་ཡོད་པར་འདོད་མོད་ཀྱི། །ཞེས་དང༌། ཐུབ་མཚན་ཡུལ་ན་གནས་པ་དང༌། །གསལ་ལ་རྫོགས་པས་འཕགས་པ་ཡིན། །ཞེས་གསུངས་པ་ལྟར་རོ། །དེས་ནི་གཟུགས་སྐུ་བསྟན་ནས་ཆོས་སྐུ་སྟོན་པ་ནི། །
2025-10-14 11:41:55,973 [INFO] Time taken to process commentary text: 0.95s
2025-10-14 11:41:55,973 [INFO] Processing commentary text: བཅོམ་ལྡན་འདས་ཀྱིས་ཚིགས་སུ་བཅད་དེ་བཀའ་བསྩལ་པ་ནི། གང་དག་ང་ལ་གཟུགས་སུ་མཐོང༌། །ཞེས་སོགས་གསུངས་ཏེ། །འདིའི་དོན་དབུ་མ་རྩ་བ་ཤེས་རབ་ཀྱི་འགྲེལ་པར་རྗེ་ཉིད་ཀྱིས་ལུང་དེ་དྲངས་ནས། དོན་འདི་ལྟར་བཤད་དེ། ཚིག་དེ་དག་གིས་ནི་གཟུགས་སྒྲ་ལ་སོགས་པའི་སྤྲོས་པའི་ཆོས་སུ་བདེན་པར་འཛིན་པས་ནི། །སངས་རྒྱས་ཀྱི་དེ་ཁོ་ན་ཉིད་ལ་ལོག་པར་ཞུགས་ཤིང་སྤོང་བ་ཡིན་པས། དེས་སངས་རྒྱས་ཀྱི་དེ་ཁོ་ན་ཉིད་མི་མཐོང་བས་སངས་རྒྱས་ཀྱི་དེ་ཁོ་ན་ཉིད་ནི་ཆོས་ཉིད་དུ་བལྟ་བར་བྱ་བ་དང་ཆོས་ཀྱི་སྐུའོ། །
2025-10-14 11:41:57,191 [INFO] Time taken to process commentary text: 1.22s
2025-10-14 11:41:57,191 [INFO] Processing commentary text: ཆོས་ཀྱི་སྐུ་དེ་ནི་སྔར་ལྟར་བཟུང་བའི་ཚུལ་གྱིས་ཤེས་པར་བྱ་བ་མ་ཡིན་ཏེ། ཚུལ་དེས་ཤེས་པར་མི་ནུས་པའི་ཕྱིར་རོ་ཞེས་བསྟན་ཏེ་སྤྲོས་པས་བློ་མིག་ཉམས་པས་དེ་བཞིན་གཤེགས་པའི་དེ་ཉིད་མི་མཐོང་བའི་ཤེས་བྱེད་ཡིན་པའི་ཕྱིར་དང་ཞེས་གསུངས་པ་ལྟར་རོ། །
2025-10-14 11:41:57,489 [INFO] Time taken to process commentary text: 0.30s
2025-10-14 11:41:57,489 [INFO] Processing commentary text: ཚིག་དོན་ནི། །སེམས་ཅན་གང་དག་དེ་བཞིན་གཤེགས་པ་ངའི་མཚན་དཔེ་སོགས་མཐོང་ན་ང་ལ་གཟུགས་སུ་བདེན་ཞེན་གྱིས་ལྟ་ཞིག་མཐོང་བ་སྟེ་འཛིན་པ་དང༌།  སེམས་ཅན་གང་དག་ང་ལ་ངའི་མིང་སོགས་ཐོས་ཤིང་སྒྲར་བརྗོད་པའི་སྒོ་ནས་བདེན་པར་ཤེས་པ་སྟེ་ཞེན་ནས་འཛིན་པ་སོགས་མདོར་ན། དེ་བཞིན་གཤེགས་པ་ལ་མིང་དང་གཟུགས་ཀྱི་སྐུར་བདེན་པར་ཞེན་པའི་བདེན་འཛིན་གྱིས་བཅིངས་པ་དེ་དག་ནི། །དེ་བཞིན་གཤེགས་པའི་ཆོས་ཀྱི་སྐུ་ལྟ་བ་ལ་ལོག་པར་ཞུགས་པ་སྟེ། །སྐྱེ་བོ་དེ་དག་གིས་དེ་བཞིན་གཤེགས་པ་ངའི་ཆོས་ཀྱི་སྐུ་སྟོང་པ་ཉིད་མི་མཐོང་ངོ༌། །
2025-10-14 11:41:58,925 [INFO] Time taken to process commentary text: 1.44s
2025-10-14 11:41:58,925 [INFO] Processing commentary text: མི་མཐོང་བའི་རྒྱུ་མཚན་ནི་སངས་རྒྱས་རྣམས་ཀྱི་ཆོས་ཀྱི་སྐུ་ངོ་བོ་ཉིད་ཀྱི་སྐུ་དེ་ནི་ཆོས་ཉིད་ཀྱི་སྐུར་ལྟ་དགོས་ཤིང༌། །འདྲེན་པ་སངས་རྒྱས་རྣམས་ཀྱི་ཆོས་ཀྱི་སྐུ་ཆོས་ཉིད་དོན་དམ་བདེན་པ་དེ་ནི། བདེན་འཛིན་གྱིས་བཅིངས་པའི་བློ་ཤེས་པར་བྱ་བ་མ་ཡིན་ཏེ། ཆོས་ཀྱི་སྐུ་དེ་ནི་བློ་དེས་རྣམ་པར་ཤེས་མི་ནུས་པའི་ཕྱིར་ཏེ། སངས་རྒྱས་ཀྱི་ཆོས་སྐུ་སྟོང་པ་ཉིད་ཤེས་པ་ལ་སྟོང་ཉིད་རྟོགས་དགོས་པའི་ཕྱིར་རོ། །དེས་མཚོན་ཏེ་ཆོས་གང་ལ་ཡང་བདེན་ཞེན་ཡོད་ན་ཆོས་དེའི་ཆོས་ཉིད་མི་མཐོང་བ་ནི་འདྲའོ། ། གཟུགས་སོགས་ཀུན་རྫོབ་པའི་ཆོས་གང་ཡིན་ཡང་མངོན་སུམ་དུ་རྟོགས་པ་དེའི་ཚེ་སྤྲོས་བཅས་ཀྱི་རྣམ་པར་ཤར་བའི་ཚུལ་གྱིས་རྟོགས་དགོས་ལ། །དེ་དག་གི་ཆོས་ཉིད་དོན་དམ་པའི་ཆོས་གང་མངོན་སུམ་དུ་རྟོགས་པ་དེའི་ཚེ་སྤྲོས་པ་རྣམ་པར་བཅད་པའི་ཚུལ་གྱིས་རྟོགས་དགོས་ཏེ། །བདེན་གཉིས་སོ་སོའི་མཐོང་ཚུལ་གྱི་ཁྱད་པར་འདི་ནི་རྟོགས་པར་དཀའ་བའི་གནས་སོ། །དེར་མ་ཟད། །ཆོས་གང་ཡིན་ཡང་དེ་བདེན་མེད་དུ་མངོན་སུམ་དུ་མ་རྟོགས་ཀྱང༌། །དོན་སྤྱིའི་ཚུལ་གྱིས་རྟོགས་པའི་བློ་དེའི་སྣང་ངོར་སྤྲོས་པ་འཆར་ཡང་ངེས་ངོར་སྤྲོས་པ་གཅོད་དགོས་སོ། །  དེའི་དོན་བསྡུ་བ་ནི། །དེ་ལྟར་ཆོས་སྐུའི་དབང་དུ་བྱས་ན་མཚན་དཔེ་ཕུན་སུམ་ཚོགས་པ་ཙམ་གྱིས་དེ་བཞིན་གཤེགས་པ་བླ་ན་མེད་པའི་བྱང་ཆུབ་ཏུ་སངས་རྒྱས་པ་མེད་དོ། །
2025-10-14 11:42:01,240 [INFO] Time taken to process commentary text: 2.31s
2025-10-14 11:42:01,240 [INFO] Processing commentary text: དེ་ལ་ཆད་ལྟ་འགོག་པ་ནི། །རབ་འབྱོར་ཁྱོད་འདི་སྙམ་དུ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པ་རྣམས་ཀྱིས་གཟུགས་སོགས་ཀྱི་ཆོས་གང་ལ་ལ་ཞིག་དོན་དམ་པར་མ་གྲུབ་པར་རྟོགས་པ་ན། །ཆོས་དེ་རིགས་པས་རྣམ་པར་བཤིག་པའམ། །མེད་པར་བྱས་ཏེ་ཆད་པར་བཏགས་པའོ་སྙམ་དུ་སེམས་ཤིང་འཛིན་ན། །དེ་ལྟར་བལྟ་ཞིང་འདོད་པར་མི་བྱ་སྟེ། ། བྱང་ཆུབ་སེམས་དཔའ་དེ་རྣམས་ཀྱིས་ཆོས་གང་ཡང་རྣམ་པར་བཤིག་པའམ་ཆད་པར་བཏགས་པ་མེད་དེ། །དེ་ལྟར་རྟོགས་པ་དེའི་ཚེ་ཆོས་དེ་བདེན་མེད་དུ་རྟོགས་པ་ཡིན་གྱི། །ཆོས་དེ་མེད་པར་རྟོགས་པ་མ་ཡིན་པའི་ཕྱིར་རོ། དེ་ལྟར་རྟོགས་པའི་བློའི་ངེས་ངོ་ན་ཀུན་རྫོབ་པའི་ཆོས་དེ་དག་མེད་ཀྱང་བློ་དེས་དེ་དག་མེད་པར་རྟོགས་པ་མ་ཡིན་ཏེ། །བློ་དེའི་དོན་མེད་ཀྱང་སྤྱིར་ཡོད་པའི་ཕྱིར་ཏེ། །དཔེར་ན་བདེན་འཛིན་གྱིས་བཅིངས་པའི་བློ་ངོ་ན་བདེན་སྟོང་དུ་སྣང་བའི་བུམ་སོགས་མེད་ཀྱང་སྤྱིར་དེ་ཡོད་པ་བཞིན་ནོ། །
2025-10-14 11:42:03,317 [INFO] Time taken to process commentary text: 2.08s
2025-10-14 11:42:03,317 [INFO] Processing commentary text: ཡང་གང་ཟག་གང་གིས་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་རིན་པོ་ཆེ་སྣ་བདུན་གྱིས་གང་བར་བྱས་ཏེ་སྦྱིན་པ་བྱིན་པའི་བསོད་ནམས་ལས། །བྱང་ཆུབ་སེམས་དཔའ་གང་གིས་ཆོས་ཀྱི་རྣམ་གྲངས་ཤེར་ཕྱིན་གྱི་གཞུང་འདི་ལ་བརྟེན་ནས་བདག་མེད་པའི་དོན་མངོན་སུམ་དུ་རྟོགས་ཤིང༌། །དོན་དམ་པར་སྐྱེ་བ་མེད་པ་སྟེ་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་ན། གང་ཟག་དེ་ཉིད་ཀྱིས་བཟོད་པ་ཐོབ་པའི་གཞི་དེ་ལས་བསོད་ནམས་ཀྱི་ཕུང་པོ་ཆེས་གྲངས་མེད་དཔག་ཏུ་མེད་པ་བསྐྱེད་པར་འགྱུར་རོ། །མི་སྐྱེ་བའི་ཆོས་ལ་བཟོད་པ་ཐོབ་ཅེས་པའི་དོན་སྔར་བཤད་ཟིན་ཏོ། །
2025-10-14 11:42:04,862 [INFO] Time taken to process commentary text: 1.54s
2025-10-14 11:42:04,862 [INFO] Processing commentary text: ཡང་རབ་འབྱོར་བྱང་ཆུབ་སེམས་དཔའ་རྣམས་ཀྱིས་བསོད་ནམས་ཀྱི་ཕུང་པོ་བདེན་ཞེན་གྱིས་ཡོངས་སུ་གཟུང་བར་མི་བྱའོ་ཞེས་གསུངས་པ་ན།  རབ་འབྱོར་གྱིས་བཅོམ་ལྡན་འདས་བྱང་ཆུབ་སེམས་དཔའ་བསོད་ནམས་ཀྱི་ཕུང་པོ་གཟུང་བར་མི་བགྱི་ལགས་སམ་ཞེས་ཐ་སྙད་དུ་བསོད་ནམས་མི་བཟུང་ངམ་སྙམ་པའི་དོགས་པ་བྱུང་བ་ལྟར་བཅོས་ནས་ཞུས་པ་ན།  བཅོམ་ལྡན་འདས་ཀྱིས་ཐ་སྙད་དུ་བསོད་ནམས་ཡོངས་སུ་གཟུང་བར་བྱ་དགོས་མོད་ཀྱི། །བསོད་ནམས་ལ་བདེན་ཞེན་གྱིས་ལྟ་བའི་ལོག་པར་མི་བཟུང་སྟེ། །དེས་ན་ཐ་སྙད་དུ་བསོད་ནམས་ཡོངས་སུ་གཟུང་བ་ཞེས་བྱའོ་ཞེས་གསུངས་ཏེ། །འདིའི་གཟུང་བར་མི་བྱའོ་ཞེས་པས་བསོད་ནམས་ཀྱི་ཕུང་པོ་ལ་བདེན་གྲུབ་ཏུ་ཞེན་པའི་རྟག་ལྟ་དང༌། །ཡོངས་སུ་བཟུང་མོད་ཀྱིས་ཞེས་ཆད་པར་ལྟ་བ་སེལ་ལོ། །
2025-10-14 11:42:06,476 [INFO] Time taken to process commentary text: 1.61s
2025-10-14 11:42:06,476 [INFO] Processing commentary text: ཡང་རབ་འབྱོར་ལ་སེམས་ཅན་གང་ལ་ལ་ཞིག་བདེན་ཞེན་གྱིས་འདི་སྙམ་དུ། །དེ་བཞིན་གཤེགས་པ་ནི་ཕར་གཞན་དུ་བཞུད་པ་སྟེ་འགྲོ་བའམ། །ཚུར་བྱོན་ཏམ། །ཡར་བཞེངས་སམ། །སྟན་ལ་བཞུགས་སམ། །གཉིད་དུ་མནལ་བར་མཛད་དམ་ཞེས་ཟེར་ཞིང་འདྲི་ན། །འདྲི་བ་པོ་དེས་དེ་བཞིན་གཤེགས་པ་ངས་རང་ཉིད་འབྱོན་བཞུད་སོགས་དོན་དམ་པར་མེད་པར་བཤད་པའི་དོན་མི་ཤེས་སོ། །
2025-10-14 11:42:07,130 [INFO] Time taken to process commentary text: 0.65s
2025-10-14 11:42:07,130 [INFO] Processing commentary text: རྒྱུ་མཚན་ཅིའི་ཕྱིར་ཞེ་ན། །རབ་འབྱོར་དེ་བཞིན་གཤེགས་པ་ནི་དོན་དམ་པ་ཕྱོགས་གར་ཡང་ཕར་མ་བཞུད། ཕྱོགས་གང་ནས་ཀྱང་ཚུར་མ་བྱོན་པའི་ཕྱིར་ཏེ། རྒྱུ་མཚན་དེ་བས་ན་ཐ་སྙད་དུ་ཡང་དག་པར་རྫོགས་པའི་སངས་རྒྱས་ཞེས་བྱའོ། །
2025-10-14 11:42:07,349 [INFO] Time taken to process commentary text: 0.22s
2025-10-14 11:42:07,349 [INFO] Processing commentary text: དེ་བཞིན་གཤེགས་པ་ཞེས་པའི་སྒྲ་དོན་ནི། མདོ་ལས། །དེ་བཞིན་གཤེགས་པས་སྟོང་པ་ཉིད་རབ་ཏུ་གཟིགས། །རབ་ཏུ་མཁྱེན། ལེགས་པར་མངོན་དུ་བྱས་པ་དེའི་ཕྱིར་ཐམས་ཅད་མཁྱེན་པ་ཞེས་བྱའོ་ཞེས་གསུངས་པ་ལྟར། །སྟོང་ཉིད་མངོན་སུམ་དུ་གཟིགས་པའི་སྒོ་ནས་ཡིན་ལ། ། ཐ་སྙད་དུ་འབྱོན་བཞུད་སོགས་ཡོད་ཀྱང༌། ཆོས་སྐུ་སྟོང་པ་ཉིད་ཀྱི་དབང་དུ་བྱས་ན་ནི། །འབྱོན་བཞུད་སོགས་དོན་དམ་པར་མེད་དེ། །
2025-10-14 11:42:08,312 [INFO] Time taken to process commentary text: 0.96s
2025-10-14 11:42:08,312 [INFO] Processing commentary text: འཕགས་པ་བརྒྱད་སྟོང་པའི་རྟག་ཏུ་ངུས་ཆོས་འཕགས་བསྟེན་པའི་སྐོར་ནས་དེ་བཞིན་གཤེགས་པ་འབྱོན་བཞུད་སོགས་ཇི་ལྟར་ཡིན། །རྟག་ཏུ་ངུས་ཆོས་འཕགས་ལ་དྲིས་པའི་ཚུལ་རྣམས་ནི། །རྗེས་རྟག་ཏུ་ངུའི་རྟོག་བརྗོད་དུ་རྒྱས་པར་བཤད་པ་རྣམས་བཀོད་ན་མང་དུ་དོགས་པས་མདོར་བསྡུས་ཞིག་བརྗོད་ན། ། སོས་ཀའི་དུས་སུ་རི་ཐང་མཚམས་སུ་བྱེ་མའམ་གད་པ་སྐྱ་བོ་སོགས་དང་ཉེ་བ་ན་སྨིག་རྒྱུ་སྔོ་ཁྲེགས་ཁྲེགས་འགྲོ་བ་མཐོང་མོད། །སྨིག་རྒྱུའི་ཆུ་དེ་དང་པོར་གང་ནས་ཀྱང་ཚུར་མ་འོངས་ཤིང༌། མཐར་ཕྱོགས་གང་དུ་ཡང་དངོས་སུ་འགྲོ་བར་མི་འགྱུར་བ་དེ་བཞིན་དུ་དེ་བཞིན་གཤེགས་པའི་འབྱོན་བཞུད་སོགས་ཀྱང་དེ་ལྟ་བུ་དང༌། དེ་བཞིན་དུ་སྒྱུ་མ་མཁན་གྱིས་རྡེའུ་ཤིང་བུ་སོགས་མི་དང་དུད་འགྲོ་སོགས་གང་ཟག་ཏུ་སྤྲུལ་པ་དང༌།ཡང་རྨི་ལམ་དུ་སངས་རྒྱས་སམ་སེམས་ཅན་གྱི་གཟུགས་སྣ་ཚོགས་འཆར་བ་དང༌། པི་ཝང་ལས་སྒྲ་འབྱུང་བ་རྣམས་ནི་དང་པོ་གང་ནས་ཀྱང་ངོ་བོ་ཉིད་ཀྱིས་མ་བྱུང༌། །མཐར་གང་དུ་ཡང་ངོ་བོ་ཉིད་ཀྱིས་འགྲོ་བ་མེད་པའི་དཔེ་དེ་བཞིན་དུ་དེ་བཞིན་གཤེགས་པ་འབྱོན་བཞུད་སོགས་ཀྱང་དེ་དང་མཚུངས་པར་བཤད་དོ། །
2025-10-14 11:42:10,779 [INFO] Time taken to process commentary text: 2.47s
2025-10-14 11:42:10,779 [INFO] Processing commentary text: གཞན་ཡང༌། བགྲེས་མོས་ཞུས་པ་ལས། དེ་བཞིན་གཤེགས་པ་ཙམ་དུ་མ་ཟད། སྐྱེ་བ་གང་ནས་ཀྱང་མ་འོངས། གང་དུ་ཡང་མི་འགྲོ །ཞེས་སོགས་ཆོས་གཞན་ལའང་སྦྱར་ནས་གསུངས་པའི་མཇུག་ཏུ་དཔེ་དང་སྦྱོར་བ་ནི། །རྔ་བརྡུང་བ་ལས་སྒྲ་འབྱུང་མོད། ། སྒྲ་དེ་དང་པོར་རྔའི་ཤིང་དང་ལྤགས་པ་དང་ བརྡུང་མཁན་གྱི་ལག་པ་དང་དབྱུག་གུ་སོགས་ལ་ངོ་བོ་ཉིད་ཀྱིས་མི་གནས་ཤིང་མི་འབྱུང་ལ་མཐར་གང་དུ་ཡང་མི་འགྲོ་མོད། །རྐྱེན་ཚོགས་ན་ཐ་སྙད་དུ་སྐྱེ་འགག་བྱེད་པར་བཤད་པ་བཞིན་འདོད་དགོས་ཏེ། །དེ་ཉིད་ལས། །སུས་རྔ་སྒྲའི་ཚུལ་རབ་ཏུ་ཤེས་པ་དེས་ནི་སྟོང་པ་ཉིད་རབ་ཏུ་ཤེས་སོ། ། ཞེས་ཀྱང་གསུངས་སོ། །
2025-10-14 11:42:12,577 [INFO] Time taken to process commentary text: 1.80s
2025-10-14 11:42:12,577 [INFO] Processing commentary text: གཞན་ཡང་ཇི་སྐད་དུ། །འཇམ་དཔལ་རང་བཞིན་ཆོས་རྣམས་ཀུན་གྱི་དངོས། །གནས་མེད་འགྲོ་འོང་བྲལ་བ་ནམ་མཁའ་བཞིན། །ཞེས་གསུངས་པས། ཆོས་སྐུ་སྟོང་པ་ཉིད་དེ་ནི་ནམ་མཁའ་ལྟ་བུ་སྟེ་དོན་དམ་པར་འདི་ན་གནས་ཞེས་བསྟན་དུ་མེད་ཅིང་། ནམ་མཁའ་ནི་གཞན་དུ་འགྲོ་འོང་མི་བྱེད་པ་ལྟར་ཆོས་ཀྱི་སྐུ་སྟོང་པ་ཉིད་དེ་ཡང་འདི་ནས་ཕར་འགྲོ་ཞིང་དེ་ནས་ཚུར་འོང་བ་ཡང་མེད་དོ་ཞེས་པ་སྟེ་མཚོན་ཙམ་མོ། །
2025-10-14 11:42:13,536 [INFO] Time taken to process commentary text: 0.96s
2025-10-14 11:42:13,536 [INFO] Processing commentary text: ཡང་རབ་འབྱོར་ལ་སེམས་ཅན་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སའི་རྡུལ་ཇི་སྙེད་ཡོད་པ་དེ་ཐམས་ཅད་དཔེར་ན།རྡུལ་ཕྲ་རབ་ཀྱི་ཚོགས་བཞིན་དུ་ཤིན་ཏུ་ཆུང་བའི་གཟུགས་སུ་ཕྱེ་མར་བྱས་ན། ཕྱེ་མར་བྱས་པའི་ཚོགས་དེ་དག་མང་ངམ་ཞེས་དྲིས་པ་ན།
2025-10-14 11:42:13,895 [INFO] Time taken to process commentary text: 0.36s
2025-10-14 11:42:13,895 [INFO] Processing commentary text: ལན་དུ་དེ་མང་ངོ་ཞེས་ཞུས་ཤིང་། གལ་ཏེ་རྡུལ་གྱི་ཚོགས་ཤིག་དོན་དམ་པར་མཆིས་པར་གྱུར་ན་ནི། བཅོམ་ལྡན་འདས་ཀྱིས་ཐ་སྙད་དུ་རྡུལ་ཕྲ་རབ་ཀྱི་ཚོགས་ཞེས་བཀའ་མི་སྩོལ་ཏེ། དེ་རྣམས་དོན་དམ་པར་ཡོད་ན་དེར་ཡོད་ཅེས་གསུངས་དགོས་པའི་ཕྱིར་རོ། །
2025-10-14 11:42:14,188 [INFO] Time taken to process commentary text: 0.29s
2025-10-14 11:42:14,188 [INFO] Processing commentary text: དེ་རྣམས་དོན་དམ་པར་མེད་པའི་རང་བཞིན་རྡུལ་ཕྲ་རབ་ཀྱི་ཚོགས་ཞེས་གང་གསུངས་པ་དེ་ནི། དེ་རྣམས་དོན་དམ་པར་ཚོགས་སུ་གྲུབ་པ་མ་མཆིས་པར་དེ་བཞིན་གཤེགས་པས་མཁྱེན་ནས་གསུངས་པའི་སླད་དུ་སྟེ།  དེས་ན་ཐ་སྙད་དུ་རྡུལ་ཕྲ་རབ་ཀྱི་ཚོགས་ཞེས་བགྱིའོ། །
2025-10-14 11:42:14,506 [INFO] Time taken to process commentary text: 0.32s
2025-10-14 11:42:14,507 [INFO] Processing commentary text: གཟུགས་ཐམས་ཅད་ཀྱི་ཆུང་མཐའ་ནི་རྡུལ་ཕྲ་རབ་ཡིན་ཞིང་དེ་ལས་ཆུང་བའི་རྡུལ་མེད་ལ། དེ་ནི་ཆ་མེད་དུ་འདོད་པ་ཡོད་ཀྱང་དེ་ལ་རིགས་པས་གནོད་པས་ཆ་བཅས་སུ་ཁས་ལེན་དགོས་ཤིང་། ཆ་བཅས་ཀྱང་འདི་ལ་ཕྱོགས་བཞི་དང་སྟེང་འོག་ཏུ་རྡུལ་དྲུག་གིས་བསྐོར་ནས་གནས་པས་འགྲུབ་རྡོ་རྗེ་གཅོད་པའི་འགྲེལ་པ་ཐར་པར་བགྲོད་པའི་ལམ་བཟང་ལ། མེད་ན་དེ་ལ་རིགས་པའི་གནོད་བྱེད་སྟོན་ཚུལ་མཚོན་ཙམ་སྔར་བཤད་ཟིན་ཏོ། །
2025-10-14 11:42:15,522 [INFO] Time taken to process commentary text: 1.02s
2025-10-14 11:42:15,523 [INFO] Processing commentary text: རྡུལ་ཕྲ་རབ་ནས་རགས་པ་བརྩམ་ཚུལ་ནི། རྡུལ་ཕྲ་རབ་བདུན་ལ་རྡུལ་ཕྲན་གཅིག །དེ་བདུན་ལ་རྡུལ་ཕྲ་མོ་གཅིག །དེ་བདུན་ལ་ལྕགས་རྡུལ་གཅིག །དེ་བདུན་ལ་ཆུ་རྡུལ་གཅིག །དེ་བདུན་ལ་རི་བོང་གི་རྡུལ་གཅིག །དེ་བདུན་ལ་ལུག་རྡུལ་གཅིག །དེ་བདུན་ལ་གླང་རྡུལ་གཅིག །དེ་བདུན་ལ་ཉི་ཟེར་རྡུལ་གཅིག །དེ་བདུན་ལ་སྲོ་མའི་རྡུལ་གཅིག །དེ་བདུན་ལ་ཤིག་རྡུལ་གཅིག །དེ་བདུན་ལ་སོར་གཅིག །སོར་ཉེར་བཞི་ལ་ཁྲུ་གང་། ཁྲུ་བཞི་ལ་འདོམ་གང་། འདོམ་ལྔ་བརྒྱ་ལ་རྒྱང་གྲགས་གཅིག །རྒྱང་གྲགས་བརྒྱད་ལ་དཔག་ཚད་གཅིག་ཡོད་དེ་གཞན་ཡང་མཚོན་ནོ། །
2025-10-14 11:42:17,077 [INFO] Time taken to process commentary text: 1.55s
2025-10-14 11:42:17,077 [INFO] Processing commentary text: རྡུལ་ཕྲ་རབ་རང་བཞིན་གྱིས་མ་གྲུབ་པར་བཤད་ནས་དེ་བསགས་པའི་རགས་པ་ཡང་རང་བཞིན་གྱིས་གྲུབ་པ་མེད་དོ་ཞེས་སྟོན་པ་ནི། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དེ་ཡང་དོན་དམ་པར་ཁམས་སུ་གྲུབ་པ་མེད་པར་དེ་བཞིན་གཤེགས་པས་གསུངས་ཏེ།  དེས་ན་ཐ་སྙད་ཙམ་དུ་མིང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཞེས་བྱའོ། །འདིས་སྣོད་བཅུད་གཉིས་ཀ་མཚོན་ནོ། ། གལ་ཏེ་དོན་དམ་པར་སྣོད་བཅུད་ཀྱི་འཇིག་རྟེན་གྱི་ཁམས་དེ་ལྟ་བུ་ཞིག་མཆིས་པར་གྱུར་ན་ནི། དེ་ཉིད་ཚོགས་ཤིང་འདུས་པ་ལ་མ་ལྟོས་པར་རགས་པ་རིལ་པོ་གཅིག་ཏུ་གྲུབ་ཅིང་འཛིན་དགོས་པར་འགྱུར་བའི་སླད་དུ་སྟེ།
2025-10-14 11:42:18,773 [INFO] Time taken to process commentary text: 1.70s
2025-10-14 11:42:18,773 [INFO] Processing commentary text: དེ་ལྟར་གྲུབ་ན་དེ་བཞིན་གཤེགས་པས་ཀྱང་གཟིགས་དགོས་པར་འགྱུར་རོ། ། དེ་བཞིན་གཤེགས་པས་དེ་ལྟ་བུའི་སྣོད་བཅུད་ཀྱི་འཇིག་རྟེན་རྣམས་ཚོགས་ཤིང་མ་འདུས་པའི་རིལ་པོ་རགས་པ་ཆ་མེད་གཅིག་ཏུ་གྲུབ་པར་མ་གཟིགས་པས། འཇིག་རྟེན་ན་རིལ་བོར་རགས་པ་ལིང་པོ་ཆ་མེད་གཅིག་ཏུ་གྲུབ་པར་འཛིན་པ་གང་གསུངས་པའི་འཛིན་པ་དེ་ཡང་དོན་དམ་པར་འཛིན་པར་གྲུབ་པར་མ་མཆིས་སོ་ཞེས་པའི་སྔ་མ་གཟུང་བྱ་དང་། འདིས་འཛིན་པ་ཡང་དོན་དམ་པར་འགྲུབ་པར་སྟོན་པར་བཤད་དོ། ། ཕྱི་མ་འདིས་བཅུད་ཀྱི་འཇིག་རྟེན་སྟོན་པའི་དབང་དུ་བྱས་ན་བཅུད་ཀྱི་སེམས་ཅན་རྣམས་ཀྱི་ལུས་ནི་རྡུལ་ཕྲ་རབ་བསགས་པ་ལས་བྱུང་བའི་རགས་པ་ཡིན་ཏེ། དེ་རྡུལ་ཕྲ་མོ་ཚོགས་ཤིང་འདུས་པ་ལ་མ་ལྟོས་པར་ངོ་བོ་ཉིད་ཀྱིས་རགས་པ་རིལ་པོ་ཆ་མེད་གཅིག་ཏུ་འཛིན་པ་འགོག་པ་ཡིན་ནོ། །ཕྲ་རབ་བསགས་པའི་རགས་པ་རྣམས་ནི་ཚོགས་ཤིང་འདུས་པའི་རྫུན་པ་ཡིན་པར་ངེས་སླ་ཡང་། རྡུལ་ཕྲ་རབ་ནི་རྫུན་པར་ཅུང་ངེས་དཀའ་བའི་དབང་གིས་དེ་ཆ་མེད་དང་རྟག་པ་དང་དོན་དམ་བདེན་པར་འདོད་པ་ཡང་བྱུང་ངོ་། །
2025-10-14 11:42:20,925 [INFO] Time taken to process commentary text: 2.15s
2025-10-14 11:42:20,925 [INFO] Processing commentary text: དེ་ནས་བཅོམ་ལྡན་འདས་ཀྱིས་རབ་འབྱོར་ལ་རིལ་བོར་འཛིན་པ་དེ་ཉིད་ནི་འཇིག་རྟེན་གྱི་ཐ་སྙད་དུ་ཡོད་ཅིང་དོན་དམ་པར་མེད་ལ། གཟུང་བྱའི་ཆོས་དེ་ནི་དོན་དམ་པར་བརྗོད་དུ་མེད་པ་ཡིན་ན་ཡང་། བྱིས་པ་སོ་སོ་སྐྱེ་བོ་རྣམས་ཀྱིས་དེ་དོན་དམ་པར་བརྗོད་དུ་ཡོད་པར་ཞེན་ནས་བཟུང་ངོ་། །
2025-10-14 11:42:21,298 [INFO] Time taken to process commentary text: 0.37s
2025-10-14 11:42:21,298 [INFO] Processing commentary text: འདི་དག་གིས་ཟབ་པ་དང་རྒྱ་ཆེ་བ་ཕྱོགས་གཉིས་ཀ་བཤད་དོ། །
2025-10-14 11:42:21,309 [INFO] Time taken to process commentary text: 0.01s
2025-10-14 11:42:21,309 [INFO] Processing commentary text: འོན་ཀྱང་དོན་དམ་པར་བརྗོད་དུ་མེད་ཚུལ་ལེགས་པར་ཤེས་པ་ལ་རྗོད་བྱེད་སྒྲ་རྣམས་ནི་རྡོ་རྗེ་གཅོད་པའི་འགྲེལ་པ་ཐར་པར་བགྲོད་པའི་ལམ་བཟང་། རང་ཡུལ་ལ་དངོས་པོའི་དབང་གིས་མི་འཇུག་ཅིང་། འདོད་པའི་དབང་དང་ཐ་སྙད་ཀྱི་དབང་གིས་འཇུག་ཚུལ་འདི་ལེགས་པར་ཤེས་དགོས་པར་སྣང་ངོ་།།
2025-10-14 11:42:21,692 [INFO] Time taken to process commentary text: 0.38s
2025-10-14 11:42:21,692 [INFO] Processing commentary text: དེ་ནས་རབ་འབྱོར་སེམས་ཅན་གང་ལ་ལ་ཞིག་འདི་སྐད་དུ་དེ་བཞིན་གཤེགས་པས་གང་ཟག་གི་བདག་ཏུ་ལྟ་བ་དང་། སེམས་ཅན་དང་སྲོག་དང་གང་ཟག་ཏུ་ལྟ་བར་རང་ལུགས་ལ་གསུངས་སོ་ཞེས་ཟེར་ན། དེ་ཡང་དག་པ་སྟེ་ལེགས་པར་སྨྲ་བས་སྨྲ་བ་ཡིན་ནམ་ཞེས་དྲིས་པ་ན། ལན་དུ་རབ་འབྱོར་གྱིས་དེ་མ་ལགས་སོ། །
2025-10-14 11:42:22,065 [INFO] Time taken to process commentary text: 0.37s
2025-10-14 11:42:22,065 [INFO] Processing commentary text: རྒྱུ་མཚན་དེ་ཅིའི་སླད་དུ་ཞེ་ན། དེ་བཞིན་གཤེགས་པས་གཞན་གྱིས་བདག་ཏུ་ལྟ་བ་སོགས་སུ་གང་གསུངས་པ་དེ་ནི། བདག་ཏུ་ལྟ་བ་སོགས་རྣམ་པར་བཤིག་པ་དང་། ལྟ་བ་དེ་དག་གི་ཞེན་ཡུལ་མེད་པ་དང་ལྟ་བ་དེ་ཡང་དོན་དམ་པར་མ་མཆིས་པར་དེ་བཞིན་གཤེགས་པས་གསུངས་པའི་སླད་དུ་སྟེ། དེས་ན་ཐ་སྙད་དུ་བདག་ཏུ་ལྟ་བ་སོགས་ཞེས་བགྱིའོ། །
2025-10-14 11:42:22,665 [INFO] Time taken to process commentary text: 0.60s
2025-10-14 11:42:22,665 [INFO] Processing commentary text: དེ་ནས་མཇུག་སྡུད་པར་བཞེད་ནས་བཅོམ་ལྡན་འདས་ཀྱིས་རབ་འབྱོར་འདི་ལ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས། ཇི་སྐད་བཤད་པ་འདི་ལྟར་ཆོས་ཐམས་ཅད་ལ་སྦྱར་ནས་ཤེས་པ་དང་བལྟ་བ་དང་མོས་པར་བྱ་ཞེས་པའི་ཤེས་པ་ནི་ཐོས་པའི་ཤེས་རབ། ལྟ་བ་ནི་བསམ་པའི་ཤེས་རབ། མོས་པ་ནི་བསྒོམས་པའི་ཤེས་རབ་བསྐྱེད་པར་བྱ་ཞེས་པའོ། །
2025-10-14 11:42:23,290 [INFO] Time taken to process commentary text: 0.62s
2025-10-14 11:42:23,290 [INFO] Processing commentary text: ཅི་ནས་ཀྱང་ཆོས་སུ་འདུ་ཤེས་ཞེས་པ་ནི་ཆོས་གང་ལ་ཡང་བདེན་པར་གྲུབ་སྙམ་པའི་འདུ་ཤེས་བདེན་འཛིན་མི་སྐྱེ་ཞིང་། བདེན་པའི་འདུ་ཤེས་ལ་མི་གནས་པར་བྱའོ། །
2025-10-14 11:42:23,428 [INFO] Time taken to process commentary text: 0.14s
2025-10-14 11:42:23,428 [INFO] Processing commentary text: རྒྱུ་མཚན་དེ་ཅིའི་ཕྱིར་ཞེ་ན། རབ་འབྱོར་ཆོས་སུ་འདུ་ཤེས་ཞེས་བྱ་བ་ནི། འདུ་ཤེས་པའི་ཡུལ་དང་འདུ་ཤེས་པ་ཉིད་ཀྱང་དོན་དམ་པར་འདུ་ཤེས་མེད་པར་དེ་བཞིན་གཤེགས་པས་གསུངས་པའི་ཕྱིར་ཏེ། དེས་ན་ཐ་སྙད་དུ་ཆོས་སུ་འདུ་ཤེས་ཞེས་བགྱིའོ། །
2025-10-14 11:42:23,728 [INFO] Time taken to process commentary text: 0.30s
2025-10-14 11:42:23,728 [INFO] Processing commentary text: དེ་ཅིའི་ཕྱིར་ཞེ་ན་དང་། དེ་ཅིའི་སླད་དུ་ཞེ་ན་གཉིས་ཀྱི་ཕྱིར་དང་སླད་དུ་ནི་གཏན་ཚིགས་སམ། རྒྱུ་མཚན་ཡིན་ཞིང་སྐད་དོད་ཨ་ཐ་ཞེས་པར་འདྲ་ཡང་། སྔ་མ་ནི་སྟོན་པའི་གསུངས་ཏེ་ཞེ་ས་མེད་ལ། ཕྱི་མ་རབ་འབྱོར་གྱི་གསུང་ནི་ཞེ་སར་བསྒྱུར་བའོ།  དེ་ལྟར་བདེན་མེད་ཡང་དང་ཡང་དུ་བཤད་ནས་བདེན་འཛིན་ནན་ཏན་དུ་མཛད་ནས་བཀག་གོ །
2025-10-14 11:42:24,391 [INFO] Time taken to process commentary text: 0.66s
2025-10-14 11:42:24,391 [INFO] Processing commentary text: འགོག་ཚུལ་ནི། བདེན་འཛིན་གྱིས་བཟུང་བ་ལྟར་དེའི་ཞེན་ཡུལ་ལ་རིགས་པའི་གནོད་བྱེད་བསྟན་ནས་འགོག་པ་ཡིན་གྱི། ཚེར་མ་འདོན་པ་ལྟར་མིན་ཏེ། འཕགས་པ་ལྷས། ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་འགག་པར་འགྱུར། །ཞེས་དང་། རྣམ་འགྲེལ་ལས། འདི་ཡུལ་སུན་དབྱུང་མེད་པར་ནི། །དེ་སྤོང་བ་ནི་ནུས་མ་ཡིན། །ཞེས་གསུངས་པ་ལྟར་རོ། །
2025-10-14 11:42:25,081 [INFO] Time taken to process commentary text: 0.69s
2025-10-14 11:42:25,081 [INFO] Processing commentary text: འགོག་པའི་རྒྱུ་མཚན་ནི། བདེན་འཛིན་མ་རིག་པ་ཡིན་པས་དེའི་དབང་གིས་འཁོར་བར་འཁོར་བ་དང་། བདེན་འཛིན་སྤོང་བ་ལ་བདེན་མེད་རྟོགས་དགོས་ཤིང་དེ་རྟོགས་ནས་བསྒོམས་སྟོབས་ཀྱིས་འཁོར་བ་ལས་གྲོལ་ནས་ཐར་པ་དང་ཐམས་ཅད་མཁྱེན་པའི་གོ་འཕང་ཡང་ཐོབ་པར་འགྱུར་སྙམ་དུ་དགོངས་པའི་ཕྱིར་ཏེ།
2025-10-14 11:42:25,480 [INFO] Time taken to process commentary text: 0.40s
2025-10-14 11:42:25,480 [INFO] Processing commentary text: མདོ་སྡུད་པ་ལས། འཁོར་བར་ཆགས་པའི་ཡིད་དང་ལྡན་རྣམས་རྟག་ཏུ་འཁོར། །བདག་དང་བདག་གི་ཆོས་གཉིས་ཡང་དག་མིན་སྟོང་སྟེ། ། བྱིས་རྡོ་རྗེ་གཅོད་པའི་འགྲེལ་པ་ཐར་པར་བགྲོད་པའི་ལམ་བཟང་། པ་བདག་ཉིད་ཀྱིས་ནི་མཁའ་ལ་མདུད་པ་བོར། །དཔེར་ན་དོགས་པའི་འདུ་ཤེས་ཀྱིས་ནི་དུག་ལངས་པ། །དུག་དེ་ཁོང་དུ་སོང་བ་མེད་ཀྱང་བརྒྱལ་བར་འགྱུར། །དེ་བཞིན་བྱིས་པ་བདག་དང་བདག་གིར་ཁས་ལེན་པ། །བདག་དེར་འདུ་ཤེས་ཡང་དག་མིན་རྟོག་སྐྱེ་ཞིང་འཇིག །ཇི་ལྟར་འཛིན་པ་དེ་ལྟར་ཀུན་ནས་ཉོན་མོངས་བསྟན། །བདག་དང་བདག་གིར་མི་དམིགས་རྣམ་པར་བྱང་བར་གསུངས། །ཞེས་དང་།
2025-10-14 11:42:27,332 [INFO] Time taken to process commentary text: 1.85s
2025-10-14 11:42:27,332 [INFO] Processing commentary text: སེམས་ཅན་ཐ་མ་འབྲིང་དང་མཆོག་གྱུར་ཇི་སྙེད་པ། །དེ་ཀུན་མ་རིག་ལས་བྱུང་བདེ་བར་གཤེགས་པས་གསུངས། །རྐྱེན་རྣམས་ཚོགས་ནས་སྡུག་བསྔལ་འཁྲུལ་འཁོར་རབ་ཏུ་འབྱུང་། །མ་རིག་འཁྲུལ་འཁོར་དེ་ནི་ཟད་མེད་འཕེལ་བ་མེད། །ཡེ་ཤེས་ཚུལ་སྒོ་ཐབས་དང་རྩ་བ་ཇི་སྙེད་པ། །དེ་ཀུན་ཤེས་རབ་ཕ་རོལ་ཕྱིན་པ་མཆོག་ལས་བྱུང་། །རྐྱེན་རྣམས་ཚོགས་ནས་ཡེ་ཤེས་འཁྲུལ་འཁོར་རབ་ཏུ་འབྱུང་། །ཤེས་རབ་ཕ་རོལ་ཕྱིན་ལ་ཟད་མེད་འཕེལ་བ་མེད། །ཅེས་གསུངས་པའི་ཕྱིར་རོ། །
2025-10-14 11:42:28,491 [INFO] Time taken to process commentary text: 1.16s
2025-10-14 11:42:28,491 [INFO] Processing commentary text: མདོར་ན། བདག་མེད་རྟོགས་པའི་ཤེས་རབ་ནི་ཐར་པ་ཐོབ་བྱེད་ཀྱི་རྒྱུ་ཀུན་གྱི་གཙོ་བོ་ཡིན་ཏེ།དེ་མེད་ན་འཁོར་བ་ལས་གྲོལ་བའི་ཐར་པ་ཐོབ་མི་སྲིད་པའི་ཕྱིར་ཏེ། ཏིང་འཛིན་རྒྱལ་པོ་ལས། གལ་ཏེ་བདག་མེད་ཆོས་ལ་སོ་སོར་རྟོག །སོ་སོར་དེར་བརྟག་གང་ཞིག་སྒོམ་བྱེད་པ། །ཐར་པ་མྱ་ངན་འདས་ཐོས་འབྲས་བུའི་རྒྱུ། །རྒྱུ་གཞན་གང་ཡིན་དེས་ནི་ཞིར་མི་འགྱུར། །ཞེས་གསུངས་པ་ལྟ་བུ་གཞན་ཡང་ཁུངས་མང་ཡང་ཤིན་ཏུ་གལ་ཆེའོ། །
2025-10-14 11:42:29,695 [INFO] Time taken to process commentary text: 1.20s
2025-10-14 11:42:29,695 [INFO] Processing commentary text: དེ་ལྟར་གལ་ཆེ་བ་ལ་དགོངས་ཏེ་ཕན་ཡོན་བསྟན་པའི་སྒོ་ནས་མཇུག་བསྡུ་བ་ནི། རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་གང་གིས་འཇིག་རྟེན་གྱི་ཁམས་དཔག་ཏུ་མེད་པ་དང་གསེར་དངུལ་མུ་ཏིག་སོགས་རིན་པོ་ཆེ་སྣ་བདུན་གྱིས་གང་བར་བྱས་ཏེ་སྦྱིན་པ་བྱིན་པ་བས་ཀྱང་། རིགས་ཀྱི་བུའམ། རིགས་ཀྱི་བུ་མོ་གང་གིས་གཞུང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་རྫོགས་པར་ལྟ་ཞོག །ཐ་ན་ཟབ་མོ་སྟོན་པའི་ཚིག་རྐང་པ་བཞི་པའི་ཚིགས་སུ་བཅད་པ་ཙམ་བྲིས་ནས་བློ་ལ་འཛིན་ཏམ། གླེགས་བམ་ཀློག་གམ། གླེགས་བམ་ཡོངས་རྫོགས་ལག་ཏུ་འཆང་ངམ། དེའི་ཚིག་དོན་རྣམས་ཀུན་ཆུབ་པ་སྟེ་ཤེས་པར་བྱེད་དམ། རང་གིས་ཚིག་དོན་ཤེས་པ་ལྟར་སེམས་ཅན་གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་པར་བྱེད་ན། གང་ཟག་དེ་ཉིད་དེ་ལྟ་བུ་བྱས་པའི་གཞི་དེ་ལས་བསོད་ནམས་ཏེ་དོན་ལ་ཕན་ཡོན་ཆེས་མང་དུ་གྲངས་མེད་དཔག་ཏུ་མེད་པ་བསྐྱེད་དོ། །
2025-10-14 11:42:31,658 [INFO] Time taken to process commentary text: 1.96s
2025-10-14 11:42:31,658 [INFO] Processing commentary text: བསོད་ནམས་ཞེས་པ་ནི་བསོད་ནམས་དང་ཡེ་ཤེས་ཀྱི་ཚོགས་གཉིས་ཀ་མཚོན་ཞིང་། སྦྱིན་པ་ཚུལ་ཁྲིམས་བཟོད་པ་གསུམ་ལས་ནི་གཙོ་བོར་བསོད་ནམས་ཀྱི་ཚོགས་གསོག་ལ།བསམ་གཏན་ཤེས་རབ་གཉིས་ཀྱིས་ནི་གཙོ་བོར་ཡེ་ཤེས་ཀྱི་ཚོགས་གསོག་ཅིང་། བརྩོན་འགྲུས་ལས་ནི་དེ་གཉིས་ཀ་འབྱུང་ངོ་། དེས་ན་ཤེར་ཕྱིན་ལ་ཐོས་བསམ་སོགས་བྱེད་པ་ནི་ཡེ་ཤེས་གྱི་ཚོགས་གསོག་པ་གཙོ་ཆེའོ། །
2025-10-14 11:42:32,414 [INFO] Time taken to process commentary text: 0.76s
2025-10-14 11:42:32,414 [INFO] Processing commentary text: འོ་ན་གཞུང་འདིར་ཕན་ཡོན་འཆད་པའི་སྐབས་རྣམས་སུ་བསོད་ནམས་ཀྱི་ཕུང་པོ་ཞེས་པ་མང་དུ་འབྱུང་བ་ཇི་ལྟར་ཡིན་ཞེ་ན། དེ་ནི་ཚོགས་གཉིས་ཀྱི་ཟླས་ཕྱེ་བའི་བསོད་ནམས་ཀྱི་ཚོགས་ཙམ་ལ་རྡོ་རྗེ་གཅོད་པའི་འགྲེལ་པ་ཐར་པར་བགྲོད་པའི་ལམ་བཟང་། དགོངས་པ་མ་ཡིན་གྱི། ཕན་ཡོན་ལ་བསོད་ནམས་ཀྱི་མིང་གིས་བརྗོད་པའོ།།
2025-10-14 11:42:33,033 [INFO] Time taken to process commentary text: 0.62s
2025-10-14 11:42:33,033 [INFO] Processing commentary text: གཞུང་འདི་སྟོན་ཚུལ་ཇི་ལྟར་བྱ་བ་ནི། ཇི་ལྟར་ཡང་དག་པར་རབ་ཏུ་སྟོན་ཅེ་ན། དེ་ཡང་བརྗོད་ཅིང་སྟོན་པ་དང་གོ་བ་རྣམས་ནི་ཐ་སྙད་ཙམ་དུ་འཇོག་ཅིང་། དོན་དམ་པར་བརྗོད་བྱ་རྗོད་བྱེད་སོགས་མེད་པས་དོན་ཇི་ལྟར་ཡང་དག་པར་རམ་དོན་དམ་པར་རམ་རབ་ཏུ་མི་སྟོན་ཀྱང་ཐ་སྙད་དུ་སྟོན་པ་དེ་བཞིན་དུ།  འདིར་ཡང་ཐ་སྙད་ཙམ་དུ་ཚིག་དང་དོན་ཕྱིན་ཅི་མ་ལོག་པར་ཡང་དག་པར་རབ་ཏུ་སྟོན་ཏེ། རྒྱུ་མཚན་དེས་ན། ཡང་དག་པར་རབ་ཏུ་སྟོན་པ་ཞེས་བྱའོ། །
2025-10-14 11:42:34,138 [INFO] Time taken to process commentary text: 1.11s
2025-10-14 11:42:34,138 [INFO] Processing commentary text: འདི་ལེགས་པར་ཤེས་པ་ནི། རྗོད་བྱེད་ཀྱི་སྒྲ་རྣམས་ནི་རང་ཡུལ་ལ་བརྡ་དང་ཐ་སྙད་ཀྱི་དབང་གིས་འཇུག་ཅིང་། དངོས་པོའི་དབང་གིས་མི་འཇུག་པའི་ཚུལ་ལེགས་པར་ཤེས་དགོས་ཏེ་གོང་དུ་མཚོན་ཙམ་ཞིག་བཤད་ཀྱང་། འདིར་ཡང་དངོས་པོའི་དབང་གིས་མི་འཇུག་པའི་རྒྱུ་མཚན་ནི་དོན་གཅིག་ལའང་མིང་སྣ་ཚོགས་ཀྱིས་བརྗོད་ཆོག་པ་ལྟ་བུ་སྟེ།
2025-10-14 11:42:34,801 [INFO] Time taken to process commentary text: 0.66s
2025-10-14 11:42:34,801 [INFO] Processing commentary text: དཔེར་ན་རྟ་ལྟ་བུ་གཅིག་ལ་ཡང་རྒྱ་གར་རྒྱ་ནག་བོད་སོག་པོ་སོགས་ཀྱིས་རང་རང་གི་ཡུལ་སྐད་སྣ་ཚོགས་ཀྱི་མིང་གིས་བརྗོད་པ་བཞིན་དང་། ཤེར་ཕྱིན་བྱམས་པས་ཞུས་པ་ལས་གཟུགས་སོགས་ཀྱི་ཆོས་ཐམས་ཅད་ལ་ཡང་མིང་གློ་བུར་དུ་བཏགས་པར་གསུངས་པས་མིང་འཇུག་པ་ནི་བརྡའི་དབང་ཡིན་གྱི། དངོས་པོའི་དབང་གིས་མིན་ནོ། །
2025-10-14 11:42:35,415 [INFO] Time taken to process commentary text: 0.62s
2025-10-14 11:42:35,415 [INFO] Processing commentary text: དེས་ན་མིང་ལ་བརྟེན་ནས་དོན་གོ་བ་ཡང་བརྡ་སྦྱར་དགོས་པའི་དབང་རྗེ་བཙུན་གྲགས་པ་བཤད་སྒྲུབགིས་ཡིན་གྱི། བརྡ་མ་སྦྱར་ན་དོན་གོ་མི་ནུས་ཏེ། དཔེར་ན་བྱིས་པ་ཆུང་ངུ་བརྡ་མི་ཤེས་པ་ལ་མིང་དེ་དང་དེ་བརྗོད་ཀྱང་སྒྲ་ཙམ་ཞིག་ཐོས་པར་འགྱུར་ཞིང་། དོན་དེ་དང་དེ་མི་གོ་བ་ལྟར་རོ། །
2025-10-14 11:42:35,813 [INFO] Time taken to process commentary text: 0.40s
2025-10-14 11:42:35,814 [INFO] Processing commentary text: དེ་བཞིན་དུ་གཞན་ཀུན་གྱིས་ཀྱང་དོན་དེ་གོ་བ་ནི་བརྡའི་དབང་གིས་ཡིན་གྱི། བརྡ་མེད་ན་བྱིས་པ་ཆུང་ངུ་ལྟར་སྒྲ་ཙམ་ཞིག་ཐོས་པར་འགྱུར་གྱི་དོན་གོ་བར་མི་འགྱུར་རོ། །ཆོས་རྣམས་དོན་དམ་དཔྱོད་བྱེད་ཀྱི་རིགས་པས་དཔྱད་མི་བཟོད་ཅིང་། འཕགས་པའི་མཉམ་བཞག་གི་གཟིགས་ངོར་གཉིས་སྣང་གི་སྤྲོས་པ་ཐམས་ཅད་ཉེ་བར་ཞི་བས་དེའི་ངོར་སྤྲོས་བཅས་ཀྱི་ཚུལ་དུ་བརྗོད་མི་ནུས་པ་ནི་སྔ་མ་ལས་ཀྱང་ཟབ་སྟེ།སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །ཞེས་གསུངས་པ་ལྟར་རོ། །
2025-10-14 11:42:37,091 [INFO] Time taken to process commentary text: 1.28s
2025-10-14 11:42:37,091 [INFO] Processing commentary text: དེ་ནས་འདུས་བྱས་ཀྱི་ཆོས་རྣམས་རང་བཞིན་མེད་ཅིང་མི་རྟག་པར་བསྟན་ནས་མཇུག་བསྡུ་བ་ནི། སྐར་མ་རབ་རིབ་མར་མེ་དང་། །ཞེས་གསུངས་ཏེ། གཟུགས་ལ་སོགས་པའི་ཕུང་པོ་ལྔ་སོགས་ལ་མཚོན་ན། དཔེར་ཇི་ལྟར་ན།སྐར་མ་རྣམས་ནི་མཚན་མོར་སྣང་ཞིང་། ཉིན་མོར་མི་སྣང་བ་དེ་བཞིན་དུ་ཕུང་སོགས་ཀྱི་འདུས་བྱས་རྣམས་ནི་མ་རིག་པའི་མུན་པ་ཡོད་ན་དོན་དམ་པར་སྣང་གི ། བདེན་མེད་རྟོགས་པའི་ཡེ་ཤེས་ཀྱི་ཉི་མ་ཤར་བ་ན་དོན་དམ་པར་མི་སྣང་བས་སྐར་མ་བཞིན་དུ་བལྟའོ། །རྡུལ་སོགས་རབ་རིབ་ཀྱིས་མིག་བསྒྲིབས་པའི་ཚེ་དོན་ཇི་ལྟ་བ་བཞིན་དུ་མི་སྣང་བར་གཞན་དུ་མཐོང་བ་ལྟར་མ་རིག་པའི་རབ་རིབ་ཀྱིས་བློ་མིག་བསྒྲིབས་པའི་ངོར་འདུས་བྱས་རྣམས་ཀྱང་དོན་གཞན་དུ་སྣང་ངོ་། །མར་མེ་ནི་སྡོང་བུ་ལ་བརྟེན་ནས་མྱུར་དུ་སྐྱེ་ཞིང་རྡོ་རྗེ་གཅོད་པའི་འགྲེལ་པ་ཐར་པར་བགྲོད་པའི་ལམ་བཟང་།འཇིག་པ་དེ་བཞིན་དུ་འདུས་བྱས་རྣམས་ནི་རང་རང་གི་རྒྱུ་རྐྱེན་ལ་བརྟེན་ནས་མྱུར་དུ་སྐྱེ་འཇིག་བྱེད་དོ། །སྒྱུ་མ་ནི་དོན་གཞན་དུ་སྣང་བ་ལྟར་འདུས་བྱས་རྣམས་ནི་བློ་འཁྲུལ་བའི་ངོར་བདེན་པར་སྣང་ངོ་། །ཟིལ་བ་ནི་མྱུར་དུ་འཇིག་པ་ལྟར་འདུས་བྱས་རྣམས་ནི་རང་གི་དུས་གཉིས་པར་མི་སྡོད་པར་མྱུར་དུ་འཇིག་གོ །ཆུ་བུར་ནི་ཆུ་འཁྲུགས་པ་སོགས་ལས་གློ་བུར་དུ་འབྱུང་ཞིང་འཇིག་པ་ལྟར་འདུས་བྱས་རྣམས་ནི་རྐྱེན་ཚོགས་ན་གློ་བུར་དུ་འབྱུང་ཞིང་འཇིག་གོ །རྨི་ལམ་ནི་གཉིད་ཀྱིས་བསླད་པའི་ཚེ་འཁྲུལ་སྣང་ཡིན་པ་ལྟར་འདུས་བྱས་རྣམས་ནི་མ་རིག་པས་བསླད་པའི་ངོར་བདེན་སྣང་དུ་འཆར་རོ། །གློག་ནི་མྱུར་དུ་འབྱུང་ཞིང་འཇིག་པ་ལྟར་འདུས་བྱས་རྣམས་ནི་རྐྱེན་ཚོགས་ན་མྱུར་དུ་འབྱུང་ཞིང་འཇུག་གོ །སྤྲིན་ནི་ཀླུ་སོགས་ཀྱི་བསམ་པའི་དབང་གིས་མཁའ་ལ་སྐྱེ་ཞིང་འཇིག་པ་ལྟར་འདུས་བྱས་རྣམས་ནི། ཐུན་མོང་དང་ཐུན་མོང་མ་ཡིན་པའི་ལས་དབང་གིས་སྐྱེ་འཇིག་བྱེད་པར་འགྱུར་ཞེས་པའི་དཔེ་རྣམས་ཀྱིས་ཀྱང་འདུས་བྱས་ཐམས་ཅད་བདེན་མེད་དུ་བཤད་དོ། ། དེ་དག་ནི་འདུས་བྱས་རྣམས་ལ་ཐུན་མོང་དུ་སྦྱར་ནས་བཤད་པ་སྟེ། མདོ་ལས་ནི། གཟུགས་ནི་དབུ་བ་བརྡོས་པ་འདྲ། །ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྨིག་རྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་བཞིན། །རྣམ་པར་ཤེས་པ་སྒྱུ་མ་ལྟར། །ཉི་མའི་གཉེན་གྱིས་བཀའ་བསྩལ་ཏོ། །ཞེས་བཤད་ཅེས་མགོན་པོ་ཀླུ་སྒྲུབ་གསུང་ངོ་། ། སློབ་དཔོན་ཀཱ་མ་ལ་ཤཱི་ལས་ནི་ཕྱི་མ་གསུམ་དུས་གསུམ་དང་སྦྱར་ནས་སྔ་མ་ལས་མི་འདྲ་བར་བཤད་ཀྱང་མི་འགལ་ལོ། ། མདོར་ན་འདུས་བྱས་ཐམས་ཅད་ཀྱང་གོང་དུ་བཤད་པའི་དཔེ་དགུ་པོ་དེ་ལྟར་མི་རྟག་པ་དང་རང་བཞིན་མེད་པར་བལྟ་བོ་ཞེས་སོ། །འདིས་ཀྱང་གང་ཟག་དང་ཆོས་ཀྱི་བདག་མེད་པ་གཉིས་ཀ་བསྟན་པར་བཟུང་ངོ་། །
2025-10-14 11:42:40,164 [INFO] Time taken to process commentary text: 3.07s
2025-10-14 11:42:40,164 [INFO] Processing commentary text: མཇུག་གི་རིམ་པ།གསུམ་པ་མཇུག་གི་རིམ་པ་ནི།  བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་ནས། དེ་ལ་གནས་བརྟན་རབ་འབྱོར་དང་། དེ་ལས་གཞན་པའི་དགེ་སློང་སྟོང་ཉིས་བརྒྱ་ལྔ་བཅུ་པོ་དེ་དག་དང་།བྱང་ཆུབ་སེམས་དཔའ་དེ་དག་དང་། དགེ་སློང་ཕ་དང་། དགེ་སློང་མ་དང་། དགེ་བསྙེན་ཕ་དང་། དགེ་བསྙེན་མའི་འཁོར་རྣམ་པ་བཞི་པོ་དང་། གཞན་ཡང་ལྷ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་གྱི་སེམས་ཅན་རྣམས་ཡི་རང་ཞིང་དགའ་སྟེ།  བཅོམ་ལྡན་འདས་ཀྱིས་ཇི་སྐད་གསུངས་པ་ལ་མངོན་པར་བསྟོད་དོ་ཞེས་སོ། །
2025-10-14 11:42:41,576 [INFO] Time taken to process commentary text: 1.41s
2025-10-14 11:42:41,577 [INFO] Processing commentary text: འདིའི་མཇུག་ཏུ་རྡོ་རྗེ་གཅོད་པའི་སྙིང་པོའི་སྔགས་ཞེས་པ་ཞིག་འབྱུང་བ་འདི་མདོ་རྒྱུད་ན་ཡོད་པར་མ་མཐོང་བས། གཞན་ཞིག་གིས་བྱས་ནས་བཅུག་པར་ངེས་སོ། །དེར་མ་ཟད་སྙིང་པོ་འདི་ལན་གཅིག་བརྗོད་པས་རྡོར་གཅོད་ཚར་ཁྲི་དགུ་སྟོང་བཀླག་པ་དང་མཉམ་མོ་ཞེས་པ་ནི་བསྔགས་བརྗོད་ཧ་ཅང་ཐལ་བ་སྟེ། འོན་ཀྱང་ཏོན་མི་མཆོག་པ་ནི་མིན་ནོ། །
2025-10-14 11:42:42,272 [INFO] Time taken to process commentary text: 0.70s
2025-10-14 11:42:42,272 [INFO] Processing commentary text: དེ་ལྟར་གསུང་རབ་འདི་ལ་སོགས་པ་གཞུང་མང་པོའི་དགོངས་འགྲེལ་འབད་པས་བྱས་པ་ནི། རྡོ་རྗེ་གཅོད་པའི་འགྲེལ་པ་ཐར་པར་བགྲོད་པའི་ལམ་བཟང་། གསང་བ་བསམ་གྱིས་མི་ཁྱབ་པའི་མདོ་ལས། བྱང་ཆུབ་སེམས་ཀྱི་བསོད་ནམས་དང་། །དམ་ཆོས་འཛིན་པའི་བསོད་ནམས་གང་། །སྟོང་པ་ཉིད་ལ་མོས་པ་ཡི། །བཅུ་དྲུག་ཆར་ཡང་མི་ཕོད་དོ། ། ཞེས་སྟོང་པ་ཉིད་ཀྱི་དོན་འཆད་ཅིང་མོས་པ་ལས་ཕན་ཡོན་ཆེན་པོ་འབྱུང་བར་གསུངས་པ་དང་། ལྷའི་བུ་བློ་གྲོས་རབ་གནས་ཀྱིས་ཞུས་པའི་མདོ་ལས། ཆོས་རྣམས་ཐམས་ཅད་བཀའ་བསྟན་གཉིས་སུ་འདུ། །ལེགས་པར་བཤད་དང་དེ་ཡི་དགོངས་འགྲེལ་པ། །དེ་ཡི་དབང་གིས་ཤཱཀྱའི་བསྟན་པ་ཡང་། །འཇིག་རྟེན་ཁམས་འདིར་ཡུན་རིང་གནས་པར་འགྱུར། །ཞེས་གསུངས་པ་ལྟར་ཐུབ་པའི་བསྟན་པ་ལ་ཕན་ཅུང་ཟད་རེ་ཨེ་ཐོགས་བསམས་ནས་ཡིན་གྱི་གཞན་མིན་ནོ། །
2025-10-14 11:42:44,143 [INFO] Time taken to process commentary text: 1.87s
2025-10-14 11:42:44,143 [INFO] Processing commentary text: སྟོན་པས་ཤེར་ཕྱིན་བྱང་ཕྱོགས་ནས་བྱང་ཕྱོགས་ཀྱི་རྒྱུད་དུ་དར་བར་འགྱུར་ཞེས་ལུང་བསྟན་འདུག་པ་བཞིན། བྱང་ཕྱོགས་འདིར་རྗེ་ཉིད་ཀྱིས་འཕགས་པ་ཡབ་སྲས་ཀྱི་དགོངས་པ་ལྟར་ཤེར་ཕྱིན་གྱི་སྙིང་པོ་ལྟ་བ་རྣམ་པར་དག་པ་གསལ་བར་མཛད་པའི་སྲོལ་དུ་ཞུགས་ནས། ཁོ་བོས་ཀྱང་རྗེའི་དགོངས་པ་འགྲེལ་པའི་ལྟ་བའི་རྣམ་བཞག་དུ་མ་བྱས་པ་རྣམས་ཕྱོགས་མང་པོར་དར་ཞིང་། ཁྱད་པར་དུ་རྩ་འཇུག་གཉིས་ཀྱི་འགྲེལ་པ་དང་། ཤེར་སྙིང་དང་ཟབ་མོའི་གཞུང་འདིའི་དགོངས་པ་བློས་ཅི་ནུས་སུ་བཀྲལ་བ་འདི་དག་ཀྱང་། རྒྱལ་བས་ལུང་དེ་ལྟར་བསྟན་པའི་ཕྱོགས་སུ་འགྲོའམ་སྙམ་ནས་ཡིན་པས། དེའི་ཕྱིར་ཚུལ་འདི་ལ་འབད་པ་ནི་དོན་མཆིས་པ་ཡིན་ནོ།། །།
2025-10-14 11:42:45,742 [INFO] Time taken to process commentary text: 1.60s
2025-10-14 11:42:45,742 [INFO] Processing commentary text: ༈ སྨྲས་པ། སྔོན་བསགས་ལེགས་སྤྱད་མང་ཐོས་རླུང་ཤུགས་ཀྱིས། ། ལུང་དང་རིགས་པའི་གཤོག་སྒྲོ་རབ་བསྐྱོད་དེ། །ཟབ་དོན་མཁའ་ལ་བགྲོད་པའི་གཉིས་སྐྱེས་ཁྱོད། །དོན་མིན་འཁྲུལ་བའི་གཡང་སར་མ་ལྷུང་ངམ། །གལ་ཏེ་ཚུལ་འདིར་ཉེས་བཤད་ཆ་མཆིས་ན། །ཐུབ་དབང་ཉིད་དྲུང་བཤགས་ཤིང་བཟོད་གསོལ་གྱི། །བརྩེ་བའི་ཐུགས་ཀྱིས་ནོངས་པའི་དྲི་སྦྱངས་ནས། །བྱང་ཆུབ་བར་དུ་རྗེས་སུ་འཛིན་གྱུར་ཅིག །ཆེས་ཟབ་ཟབ་མོའི་མདོ་དོན་བཀྲལ་བའི་དགེས། །གཞུང་མང་མང་དུ་ཐོས་པའི་བློ་ལྡན་བདག །སྐྱེ་ཀུན་ཀུན་མཁྱེན་ལམ་སྒྲུབ་རྟེན་རྙེད་ཚོགས། །རབ་རྫོགས་རྫོགས་པའི་སངས་རྒྱས་མྱུར་ཐོབ་ཤོག །
2025-10-14 11:42:47,494 [INFO] Time taken to process commentary text: 1.75s
2025-10-14 11:42:47,494 [INFO] Processing commentary text: ཅེས་རྡོར་གཅོད་ཀྱི་འགྲེལ་པ་ཐར་པར་བགྲོད་པའི་ལམ་བཟང་ཟབ་དོན་སྣང་བའི་ཉི་མ་ཞེས་བྱ་བ་འདི་ནི། ཤཱཀྱའི་དགེ་སློང་གྲགས་པ་བཤད་སྒྲུབ་ཅེས་བྱ་བས་རང་ལོ་བཅུ་ཕྲག་བདུན་པ་རབ་བྱུང་བཅུ་གཉིས་པའི་ཤིང་བྱི་ལོར་དད་པས་ཅོ་ནེའི་དགོན་ཉིད་དུ་སྦྱར་བའི་ཡི་གེ་པ་ནི་ཏཱ་ཡི་ལ་ལུང་བློ་བཟང་དོན་གྲུབ་བོ། །ལྕགས་འབྲུག་ལོར་ས་ཟླའི་ནང་དགེ་སློང་བློ་བཟང་ཆོས་འབྱོར་གྱི་ཞལ་མཇལ། ། མངྒལཾ།། །།
2025-10-14 11:42:48,489 [INFO] Time taken to process commentary text: 1.00s
