{
    "text_id": "0626e7f3-76bf-46fc-a6eb-bd9d5be01e34",
    "sections": [
        {
            "id": "a934bec8-f11c-46cb-8ca3-b18023a467f8",
            "title": "མགོ་བརྗོད་དང་ཕྱག་འཚལ།",
            "section_number": 1,
            "segments": [
                {
                    "segment_id": "བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ། །\n",
                    "segment_number": 1
                },
                {
                    "segment_id": "༄༅། །རྒྱ་གར་སྐད་དུ། བྷ་ག་བ་ཏི་པྲ་ཛྙ་པ་ར་མི་ཏཱྀ་ཧྲད་ཡ། \n",
                    "segment_number": 2
                },
                {
                    "segment_id": "བོད་སྐད་དུ། བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ།\n",
                    "segment_number": 3
                },
                {
                    "segment_id": "བམ་པོ་གཅིག་གོ །\n",
                    "segment_number": 4
                },
                {
                    "segment_id": "བཅོམ་ལྡན་འདས་མ་ཤེས་རབ་ཀྱི་ཕ་རོལ་དུ་ཕྱིན་པ་ལ་ཕྱག་འཚལ་ལོ། །\n",
                    "segment_number": 5
                }
            ]
        },
        {
            "id": "5686a126-b6d9-4539-aab6-9970ee68cfd3",
            "title": "གནས་དང་འཁོར་གྱི་བཀོད་པ།",
            "section_number": 2,
            "segments": [
                {
                    "segment_id": "འདི་སྐད་བདག་གིས་ཐོས་པ་དུས་གཅིག་ན། \n",
                    "segment_number": 1
                },
                {
                    "segment_id": "བཅོམ་ལྡན་འདས་རྒྱལ་པོའི་ཁབ་བྱ་རྒོད་ཕུང་པོའི་རི་ལ་དགེ་སློང་གི་དགེ་འདུན་ཆེན་པོ་དང་། བྱང་ཆུབ་སེམས་དཔའི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ། \n",
                    "segment_number": 2
                },
                {
                    "segment_id": "དེའི་ཚེ་བཅོམ་ལྡན་འདས་ཟབ་མོ་སྣང་བ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །\n",
                    "segment_number": 3
                }
            ]
        },
        {
            "id": "72e1a99e-78ac-40e3-9e42-9dd91d3a5bd2",
            "title": "འཕགས་པ་སྤྱན་རས་གཟིགས་ཀྱི་སྤྱོད་པ།",
            "section_number": 3,
            "segments": [
                {
                    "segment_id": "ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་ཉིད་ལ་རྣམ་པར་བལྟ་ཞིང་། \n",
                    "segment_number": 1
                },
                {
                    "segment_id": "ཕུང་པོ་ལྔ་པོ་དེ་དག་ལ་ཡང་རང་བཞིན་གྱིས་སྟོང་པར་རྣམ་པར་བལྟའོ། །\n",
                    "segment_number": 2
                }
            ]
        },
        {
            "id": "fb1d3598-d0fd-4793-a72e-fd26b9992980",
            "title": "ཤཱ་རིའི་བུ་དང་སྤྱན་རས་གཟིགས་ཀྱི་འགོ་བརྗོད།",
            "section_number": 4,
            "segments": [
                {
                    "segment_id": "དེ་ནས་སངས་རྒྱས་ཀྱི་མཐུས། ཚེ་དང་ལྡན་པ་ཤཱ་རིའི་བུས་བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ། །\n",
                    "segment_number": 1
                },
                {
                    "segment_id": "རིགས་ཀྱི་བུ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་སྤྱད་པར་འདོད་པ་དེས་ཇི་ལྟར་བསླབ་པར་བྱ། དེ་སྐད་ཅེས་སྨྲས་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་ཚེ་དང་ལྡན་པ་ཤཱ་ར་དྭ་ཏའི་བུ་ལ་འདི་སྐད་ཅེས་སྨྲས་སོ། །ཤཱ་རིའི་བུ་རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་སྤྱད་པར་འདོད་པ་དེས་འདི་ལྟར་རྣམ་པར་བལྟ་བར་བྱ་སྟེ། ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་བལྟའོ། །\n",
                    "segment_number": 2
                }
            ]
        },
        {
            "id": "092626db-bc3e-4847-8764-8c10f655affb",
            "title": "ཕུང་པོ་ལྔ་སྟོང་པ་ཉིད་དུ་བསྟན་པ།",
            "section_number": 5,
            "segments": [
                {
                    "segment_id": "གཟུགས་སྟོང་པའོ། །སྟོང་པ་ཉིད་གཟུགས་སོ། །\n",
                    "segment_number": 1
                },
                {
                    "segment_id": "གཟུགས་ལས་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །\n",
                    "segment_number": 2
                },
                {
                    "segment_id": "དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་རྣམས་སྟོང་པའོ། །\n",
                    "segment_number": 3
                }
            ]
        },
        {
            "id": "82aadf8c-9dc0-403c-bfab-caf5f7c19440",
            "title": "ཆོས་ཐམས་ཅད་ཀྱི་ངོ་བོ།",
            "section_number": 6,
            "segments": [
                {
                    "segment_id": "ཤཱ་རིའི་བུ་དེ་ལྟ་བས་ན་ཆོས་ཐམས་ཅད་སྟོང་པ་ཉིད་དེ། མཚན་ཉིད་མེད་པ། མ་སྐྱེས་པ། མ་འགགས་པ། དྲི་མ་མེད་པ། དྲི་མ་དང་བྲལ་བ་མེད་པ། བྲི་བ་མེད་པ། གང་བ་མེད་པའོ། །\n",
                    "segment_number": 1
                }
            ]
        },
        {
            "id": "7e9c373b-77a5-49bc-85dd-bd7a51417755",
            "title": "ཁམས་དང་རྟེན་འབྲེལ་སོགས་ཀྱི་ངོས་འཛིན།",
            "section_number": 7,
            "segments": [
                {
                    "segment_id": "ཤཱ་རིའི་བུ་དེ་ལྟ་བས་ན་སྟོང་པ་ཉིད་ལ་གཟུགས་མེད། ཚོར་བ་མེད། འདུ་ཤེས་མེད། འདུ་བྱེད་མེད། རྣམ་པར་ཤེས་པ་མེད། མིག་མེད། རྣ་བ་མེད། སྣ་མེད། ལྕེ་མེད། ལུས་མེད། ཡིད་མེད །གཟུགས་མེད། སྒྲ་མེད། དྲི་མེད། རོ་མེད། རེག་བྱ་མེད། ཆོས་མེད་དོ། །\n",
                    "segment_number": 1
                },
                {
                    "segment_id": "མིག་གི་ཁམས་མེད་པ་ནས་ཡིད་ཀྱི་ཁམས་མེད། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་མེད་དོ། །\n",
                    "segment_number": 2
                },
                {
                    "segment_id": "མ་རིག་པ་མེད། མ་རིག་པ་ཟད་པ་མེད་པ་ནས་རྒ་ཤི་མེད། རྒ་ཤི་ཟད་པའི་བར་དུ་ཡང་མེད་དོ། ། སྡུག་བསྔལ་བ་དང་། ཀུན་འབྱུང་བ་དང་། འགོག་པ་དང་། ལམ་མེད། ཡེ་ཤེས་མེད། ཐོབ་པ་མེད། མ་ཐོབ་པ་ཡང་མེད་དོ། །\n",
                    "segment_number": 3
                }
            ]
        },
        {
            "id": "dbbf7194-108f-49f6-b2bc-151679f63862",
            "title": "ཉམས་ལེན་གྱི་ཕན་ཡོན།",
            "section_number": 8,
            "segments": [
                {
                    "segment_id": "ཤཱ་རིའི་བུ་དེ་ལྟ་བས་ན་བྱང་ཆུབ་སེམས་དཔའ་རྣམས་ཐོབ་པ་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ཅིང་གནས་ཏེ། \n",
                    "segment_number": 1
                },
                {
                    "segment_id": "སེམས་ལ་སྒྲིབ་པ་མེད་པས་སྐྲག་པ་མེད་དེ། ཕྱིན་ཅི་ལོག་ལས་ཤིན་ཏུ་འདས་ནས་མྱ་ངན་ལས་འདས་པར་མཐར་ཕྱིན་ཏོ། །\n",
                    "segment_number": 2
                },
                {
                    "segment_id": "དུས་གསུམ་དུ་རྣམ་པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །\n",
                    "segment_number": 3
                }
            ]
        },
        {
            "id": "2a1c3257-06f7-4e5d-8364-6abc983bae4b",
            "title": "ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས།",
            "section_number": 9,
            "segments": [
                {
                    "segment_id": "དེ་ལྟ་བས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། བླ་ན་མེད་པའི་སྔགས། མི་མཉམ་པ་དང་མཉམ་པའི་སྔགས། སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས། མི་རྫུན་པས་ན་བདེན་པར་ཤེས་པར་བྱ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་སྨྲས་པ། \n",
                    "segment_number": 1
                },
                {
                    "segment_id": "ཏདྱ་ཐཱ། ག་ཏེ་ག་ཏེ་པཱ་ར་ག་ཏེ། པཱ་ར་སཾ་ག་ཏེ། བོ་དྷི་སྭ་ཧཱ། \n",
                    "segment_number": 2
                }
            ]
        },
        {
            "id": "57cc927a-499e-4a44-b745-56c08545f6a2",
            "title": "བསླབ་བྱའི་མཇུག་བསྡུ།",
            "section_number": 10,
            "segments": [
                {
                    "segment_id": "ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་བསླབ་པར་བྱའོ། །\n",
                    "segment_number": 1
                }
            ]
        },
        {
            "id": "a1e8c7f5-0da3-4f2c-a23a-f406d18ad1ac",
            "title": "སངས་རྒྱས་ཀྱི་བསྔགས་པ།",
            "section_number": 11,
            "segments": [
                {
                    "segment_id": "དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོས་འཕགས་པ་སྤྱན་རས་དབང་ཕྱུག་ལ་ལེགས་སོ་ཞེས་བྱ་བ་བྱིན་ནས། ལེགས་སོ་ལེགས་སོ། རིགས་ཀྱི་བུ་དེ་དེ་བཞིན་ནོ། ། \n",
                    "segment_number": 1
                },
                {
                    "segment_id": "རིགས་ཀྱི་བུ་དེ་དེ་བཞིན་ཏེ། ཇི་ལྟར་ཁྱོད་ཀྱིས་བསྟན་པ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་སྤྱད་པར་བྱ་སྟེ།\n",
                    "segment_number": 2
                },
                {
                    "segment_id": "དེ་བཞིན་གཤེགས་པ་རྣམས་ཀྱང་རྗེས་སུ་ཡི་རང་ངོ་། །\n",
                    "segment_number": 3
                }
            ]
        },
        {
            "id": "3f6cfb86-3782-4261-b96d-09742ac5373f",
            "title": "མཇུག་རྫོགས་པའི་བཀོད་པ།",
            "section_number": 12,
            "segments": [
                {
                    "segment_id": "བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། \n",
                    "segment_number": 1
                },
                {
                    "segment_id": "ཚེ་དང་ལྡན་པ་ཤཱ་ར་དྭ་ཏིའི་བུ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་དང་། ཐམས་ཅད་དང་ལྡན་པའི་འཁོར་དེ་དག་དང་། ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །\n",
                    "segment_number": 2
                },
                {
                    "segment_id": "འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་རྫོགས་སོ། །\n",
                    "segment_number": 3
                }
            ]
        }
    ]
}